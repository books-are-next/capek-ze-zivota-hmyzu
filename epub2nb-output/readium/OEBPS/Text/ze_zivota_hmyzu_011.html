<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ze života hmyzu</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="mlpuroven2kapitola" id="calibre_pb_13">DĚJSTVÍ
TŘETÍ:<br class="calibre16"/>
Mravenci</h2>

<p class="mlpscenickepoznamky">Scéna: Zelený les.</p>

<p class="mlptextbez1radkub"><span class="mlpznaktucne11b">TULÁK</span> <span class="mlpznakkurziva11b"><span class="calibre18">(sedí
zamyšlen):</span></span></p>

<p class="mlpversedrama">Dost, dost už viděls. Viděls všechny tvory<br class="calibre16"/>
sát jako vši na velkém těle bytí,<br class="calibre16"/>
v strašlivém hladu rozmnožit svůj podíl<br class="calibre16"/>
urvaný druhým. Žít, to značí brát,<br class="calibre16"/>
nu tedy ber i ty. Už dost jsem viděl.</p>

<p class="mlpscenickepoznamky">(Pauza.)</p>

<p class="mlpversedrama">A co já sám jsem jiného než hmyz,<br class="calibre16"/>
jsem šváb a sbírám v prachu drobečky,<br class="calibre16"/>
co jiní nechají. To je tvůj život,<br class="calibre16"/>
k ničemu, k ničemu, ba ani k tomu dobrý,<br class="calibre16"/>
aby mne někdo sežral.</p>

<p class="mlptextbez1radkub"><span class="mlpznaktucne11b">KUKLA</span> <span class="mlpznakkurziva11b"><span class="calibre15">(křičí)</span></span><span class="calibre15">:</span></p>

<p class="mlpversedrama">Místo, místo, já se zrodím,<br class="calibre16"/>
z vězení celý svět osvobodím!<br class="calibre16"/>
Jaká ohromná myšlenka!</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Ta věčná rvačka o své malé já,<br class="calibre16"/>
ta sháňka hltavá, ta hmyzí péče<br class="calibre16"/>
svou vlastní malost zvěčnit ve svém rodu,<br class="calibre16"/>
nechci už, nechci! Kouzla prokletá,<br class="calibre16"/>
na lidské cesty rád bych vyšel zas,<br class="calibre16"/>
ach cesty lidské! Po mém bloudění<br class="calibre16"/>
kdy zas mne pozdravíte, tabulky,<br class="calibre16"/>
jež lidskou řečí oznamujete<br class="calibre16"/>
obec a okres, hejtmanství a stát,<br class="calibre16"/>
stát! Stůj, má hlavo! Nejprve je obec,<br class="calibre16"/>
pak přijde okres, potom země, národ<br class="calibre16"/>
a vlast a lidstvo; a to vše je větší<br class="calibre16"/>
než každé já. Ba právě, v tom to vězí,<br class="calibre16"/>
že hmyzí sobectví zná jenom sebe<br class="calibre16"/>
a nechápe, že je tu něco víc,<br class="calibre16"/>
obec a okres, celek společný…</p>

<p class="mlptextbez1radkub"><span class="mlpznaktucne11b">KUKLA</span><span class="calibre15">:</span></p>

<p class="mlpversedrama">Ó tvůrčí trýzni!<br class="calibre16"/>
Palčivá žízni<br class="calibre16"/>
po velkém činu!</p>

<p class="mlptextbez1radkub"><span class="mlpznaktucne11b">TULÁK</span> <span class="mlpznakkurziva11b"><span class="calibre15">(vyskočí)</span></span><span class="calibre15">:</span></p>

<p class="mlpversedrama">Společný celek! Nyní tě už mám,<br class="calibre16"/>
myšlenko lidská! My jsme jenom zrna<br class="calibre16"/>
veliké sklizně, která patří všem.<br class="calibre16"/>
Maličké já, je něco nad tebou,<br class="calibre16"/>
jmenuj to národ, lidstvo nebo stát,<br class="calibre16"/>
jak chceš to jmenuj, ale jenom služ:<br class="calibre16"/>
ty nejsi nic. Největší cena žití<br class="calibre16"/>
je život obětovat.</p>

<p class="mlpscenickepoznamky">(Usedne.)</p>

<p class="mlptextbez1radkub"><span class="mlpznaktucne11b">KUKLA</span><span class="calibre15">:</span></p>

<p class="mlpversedrama">Blíží se hodina spásy.<br class="calibre16"/>
Veliká znamení a velká slova<br class="calibre16"/>
můj příchod hlásí.</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Velký je člověk velkou povinností,<br class="calibre16"/>
jen tam je celý, kde je částí celku,<br class="calibre16"/>
a žije lidsky, dá-li život za to,<br class="calibre16"/>
co větší je než on. Jak chceš to jmenuj,<br class="calibre16"/>
jenom když tomu sloužíš.</p>

<p class="mlptextbez1radkub"><span class="mlpznaktucne11b">KUKLA</span><span class="calibre15"> <span class="mlpznakkurziva11b">(zmítá sebou)</span>:</span></p>

<p class="mlpversedrama">Hleďte, jaká mám křídla!<br class="calibre16"/>
Jaká nesmírná křídla!</p>

<p class="mlpprimarec"><span class="mlpznaktucne11b">TULÁK</span>: Kdybych jen
věděl, kudy do nejbližší obce! Co mne to kouše? To jsi ty, mravenečku? A tady
druhý! A třetí! Propána, vždyť jsem si sedl do mraveniště! <span class="mlpznakkurziva11b">(Vstává.)</span> Blázni, co jste do mne nalezli? Tuhle
po mně běží, koukejme: jeden, dva, tři, čtyři. A tady taky jeden, dva, tři…</p>

<p class="mlpscenickepoznamky">(Zatím jde zadní opona vzhůru a zjeví se vchod do
mraveniště, mnohopatrové rudé budovy; u vchodu sedí Slepý mravenec a ustavičně
počítá. Mravenci s ranci, trámy, lopatami atd. vcházejí a přebíhají v patrech
budovy podle tempa, jež udává Slepec.)</p>

<p class="mlpprimarec"><span class="mlpznaktucne11b">SLEPEC</span> <span class="mlpznakkurziva11b">(ustavičně)</span>: Jeden dva tři čtyři, jeden dva tři
čtyři…</p>

<p class="mlpprimarec"><span class="mlpznaktucne11b">TULÁK</span>: Co to tady je?
Strejdo, co to počítáte?</p>

<p class="mlpprimarec"><span class="mlpznaktucne11b">SLEPEC</span>: Jeden dva tři
čtyři…</p>

<p class="mlpprimarec"><span class="mlpznaktucne11b">TULÁK</span>: Co je to? Nějaké
skladiště nebo továrna, že? Hej, nač je ta továrna?</p>

<p class="mlpprimarec"><span class="mlpznaktucne11b">SLEPEC</span>: Jeden dva tři
čtyři…</p>

<p class="mlpprimarec"><span class="mlpznaktucne11b">TULÁK</span>: Jářku, nač je ta
továrna? Proč ten slepý počítá? Aha, udává tempo. Všichni se hýbají, jak on
počítá. Jeden dva tři čtyři. Jako stroje. Fuj, až se mně hlava točí.</p>

<p class="mlpprimarec"><span class="mlpznaktucne11b">SLEPEC</span>: Jeden dva tři
čtyři…</p>

<p class="mlpprimarec"><span class="mlpznaktucne11b">PRVNÍ INŽENÝR</span> <span class="mlpznakkurziva11b">(vběhne na scénu)</span>: Rychleji! Rychleji! Jeden dva
tři čtyři!</p>

<p class="mlpprimarec"><span class="mlpznaktucne11b">SLEPEC</span> <span class="mlpznakkurziva11b">(rychleji)</span>: Jeden dva tři čtyři! Jeden dva tři
čtyři!</p>

<p class="mlpscenickepoznamky">(Všichni se pohybují rychleji.)</p>

<p class="mlpprimarec"><span class="mlpznaktucne11b">TULÁK</span>: Co je to?
Povídám, pane, nač je ta továrna?</p>

<p class="mlpprimarec"><span class="mlpznaktucne11b">INŽENÝR</span>: Kdo tu?</p>

<p class="mlpprimarec"><span class="mlpznaktucne11b">TULÁK</span>: Já.</p>

<p class="mlpprimarec"><span class="mlpznaktucne11b">INŽENÝR</span>: Z kterých
mravenců?</p>

<p class="mlpprimarec"><span class="mlpznaktucne11b">TULÁK</span>: Z lidí.</p>

<p class="mlpprimarec"><span class="mlpznaktucne11b">INŽENÝR</span>: Zde Mravenika.
Co tu chcete?</p>

<p class="mlpprimarec"><span class="mlpznaktucne11b">TULÁK</span>: Koukám.</p>

<p class="mlpprimarec"><span class="mlpznaktucne11b">INŽENÝR</span>: Práci hledat?</p>

<p class="mlpprimarec"><span class="mlpznaktucne11b">TULÁK</span>: Taky třeba.</p>

<p class="mlpprimarec"><span class="mlpznaktucne11b">DRUHÝ INŽENÝR</span> <span class="mlpznakkurziva11b">(vběhne)</span>: Vynález! Vynález!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Co je?</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Nové
zrychlení. Nepočítat jeden dva tři čtyři. Počítat rráz dva tři čtyři! Ráz dva
tři čtyři! To je kratší. Ússpora času. Ráz dva tři čtyři! Sslepý, haló!</p>

<p class="mlpprimarec"><span class="mlpznaktucne11b">SLEPEC</span>: Jeden dva tři
čtyři…</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Špatně!
Ráz dva tři čtyři!</p>

<p class="mlpprimarec"><span class="mlpznaktucne11b">SLEPEC</span>: Ráz dva tři
čtyři! Ráz dva tři čtyři!</p>

<p class="mlpscenickepoznamky">(Všichni se pohybují rychleji.)</p>

<p class="mlpprimarec"><span class="mlpznaktucne11b">TULÁK</span>: Ne tak rychle!
Mně už jde hlava kolem!</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Kdo tu?</p>

<p class="mlpprimarec"><span class="mlpznaktucne11b">TULÁK</span>: Cizinec.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Odkud?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Z lidí.
Kde je mraveniště lidí?</p>

<p class="mlpprimarec"><span class="mlpznaktucne11b">TULÁK</span>: Cože?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Kde je
mraveniště lidí?</p>

<p class="mlpprimarec"><span class="mlpznaktucne11b">TULÁK</span>: A tak. Tamhle. A
tam taky. Všude.</p>

<p class="mlpprimarec"><span class="mlpznaktucne11b">DRUHÝ INŽENÝR</span> <span class="mlpznakkurziva11b">(štěká)</span>: Ha! Ha! Všude! Blázen!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Je mnoho
lidí?</p>

<p class="mlpprimarec"><span class="mlpznaktucne11b">TULÁK</span>: Mnoho. Říká se
jim páni světa.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Haha!
Páni ssvěta!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: My jsme
páni světa.</p>

<p class="mlpprimarec"><span class="mlpznaktucne11b">DRUHÝ INŽENÝR</span>:
Mravenika.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Největší
mravenčí stát.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Ssvětová
moc.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Největší
demokracie.</p>

<p class="mlpprimarec"><span class="mlpznaktucne11b">TULÁK</span>: Jak to?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Všichni
musejí poslouchat.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Všichni
pracovat. Všichni pro Něj.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Jen On
poroučí.</p>

<p class="mlpprimarec"><span class="mlpznaktucne11b">TULÁK</span>: Kdo?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Celek.
Stát. Národ.</p>

<p class="mlpprimarec"><span class="mlpznaktucne11b">TULÁK</span>: Koukejme, to je
jako u nás. My například máme poslance. Poslanec, to je demokracie. Máte taky
poslance?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Ne. My
máme Celek.</p>

<p class="mlpprimarec"><span class="mlpznaktucne11b">TULÁK</span>: A kdo mluví za
celek?</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Haha!
Nezná nic!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Ten, kdo
poroučí. Celek mluví jen rozkazy.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Bydlí v zákonech.
Není nikde jinde.</p>

<p class="mlpprimarec"><span class="mlpznaktucne11b">TULÁK</span>: A kdo vám
vládne?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Rozum.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Zákon.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Zájem
státu.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Tak,
tak, tak je to!</p>

<p class="mlpprimarec"><span class="mlpznaktucne11b">TULÁK</span>: To se mi líbí.
Jářku, všechno pro Celek.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Pro jeho
velikost.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: A proti
nepřátelům.</p>

<p class="mlpprimarec"><span class="mlpznaktucne11b">TULÁK</span>: Cože? Proti
komu?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Proti
všem.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Jssme obklopeni
nepřáteli.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: My jsme
porazili Černé mravence.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: A
vyhladili Zrzavé.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: A
podrobili Šedé. Zbývají jen Žlutí. Musíme vyhladit Žluté.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Musíme
vyhladit všechno.</p>

<p class="mlpprimarec"><span class="mlpznaktucne11b">TULÁK</span>: Proč?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: V zájmu
Celku.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Celek má
vyšší zájmy.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Zájmy
rasové.</p>

<p class="mlpprimarec"><span class="mlpznaktucne11b">DRUHÝ INŽENÝR</span>:
Průmysslové.</p>

<p class="mlpprimarec"><span class="mlpznaktucne11b">PRVNÍ INŽENÝR</span>:
Koloniální.</p>

<p class="mlpprimarec"><span class="mlpznaktucne11b">DRUHÝ INŽENÝR</span>:
Ssvětové.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Celkové.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Tak,
tak, tak je to!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Celek má
samé zájmy.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Nikdo
nemůže mít tolik zájmů jako Celek.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Zájmy
udržují Celek.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: A války
jej živí.</p>

<p class="mlpprimarec"><span class="mlpznaktucne11b">TULÁK</span>: Aha! Vy – vy
jste bojovní mravenci!</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Sss,
neví nic.</p>

<p class="mlpprimarec"><span class="mlpznaktucne11b">PRVNÍ INŽENÝR</span>:
Mravenčané jsou nejmírnější mravenci.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Národ
míru.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Stát
práce.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Chtějí
jen ssvětovládu –</p>

<p class="mlpprimarec"><span class="mlpznaktucne11b">PRVNÍ INŽENÝR</span>: – protože
chtějí světový mír.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: V zájmu
ssvé pokojné práce.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: A v zájmu
pokroku.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: V zájmu
svých zájmů. Až ovládnem ssvětový prosstor –</p>

<p class="mlpprimarec"><span class="mlpznaktucne11b">PRVNÍ INŽENÝR</span>: – budeme
dobývat času. My chceme vládnout času.</p>

<p class="mlpprimarec"><span class="mlpznaktucne11b">TULÁK</span>: Čemuže?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Času.
Čas je větší než prostor.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Čass
nemá dossud pána.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Pán času
bude pánem všeho.</p>

<p class="mlpprimarec"><span class="mlpznaktucne11b">TULÁK</span>: Pomalu, proboha
pomalu! Nechte mne myslet! Ovládnout čas? Pán času? Jenom věčnost je pán času.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Rychlost
je pán času.</p>

<p class="mlpprimarec"><span class="mlpznaktucne11b">DRUHÝ INŽENÝR</span>:
Zkrrocení času.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Kdo
poroučí rychlosti, vládne časem.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Rráz dva
tři čtyři! Rráz dva tři čtyři!</p>

<p class="mlpprimarec"><span class="mlpznaktucne11b">SLEPEC</span> <span class="mlpznakkurziva11b">(rychleji)</span>: Ráz dva tři čtyři. Ráz dva…</p>

<p class="mlpscenickepoznamky">(Všechno se pohybuje rychleji.)</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Musí se
zrychlit tempo.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Tempo
výroby.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Tempo
života.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Musí se
zrychlit každý pohyb.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Zkrátit.</p>

<p class="mlpprimarec"><span class="mlpznaktucne11b">DRUHÝ INŽENÝR</span>:
Vypočítat.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Na
sekundu.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Na
ssetinu ssekundy.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Aby se
šetřilo časem.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Aby se
zvýšila výroba.</p>

<p class="mlpprimarec"><span class="mlpznaktucne11b">PRVNÍ INŽENÝR</span>:
Pracovalo se příliš pomalu. Příliš těžkopádně. Mravenci hynuli únavou.</p>

<p class="mlpprimarec"><span class="mlpznaktucne11b">DRUHÝ INŽENÝR</span>:
Neússporné.</p>

<p class="mlpprimarec"><span class="mlpznaktucne11b">PRVNÍ INŽENÝR</span>:
Nehumánní. Teď hynou jen rychlostí.</p>

<p class="mlpprimarec"><span class="mlpznaktucne11b">TULÁK</span>: A k čemu tak
spěchat?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Zájem
Celku.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Otázka
výroby. Otázka moci.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Je mír.
Mír je soutěž.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Vedeme
bitvu míru.</p>

<p class="mlpprimarec"><span class="mlpznaktucne11b">SLEPEC</span>: Ráz dva tři
čtyři.</p>

<p class="mlpscenickepoznamky">(K oběma inženýrům přistoupí Mravenec-úředník a
něco jim hlásí.)</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Ráz dva tři čtyři! Ještě rychleji! Ráz!<br class="calibre16"/>
Zpráskejte bičem spěchu ten starý pomalý čas,<br class="calibre16"/>
mrskejte jej a žeňte, ať rychleji letí vpřed,<br class="calibre16"/>
vždyť rychlost je pokrok. Svět chce se rychleji řítit,<br class="calibre16"/>
chce doletět k svému cíli, a kdyby do záhuby letěl,<br class="calibre16"/>
ať je to aspoň rychleji! Ty slepý, počítej: ráz! –</p>

<p class="mlpprimarec"><span class="mlpznaktucne11b">SLEPEC</span>: – dva tři čtyři…</p>

<p class="mlpprimarec"><span class="mlpznaktucne11b">PRVNÍ INŽENÝR</span>:
Rychleji! Rychleji!</p>

<p class="mlpprimarec"><span class="mlpznaktucne11b">JEDEN MRAVENEC</span> <span class="mlpznakkurziva11b">(padá pod břemenem)</span>: Uf!</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Sss! Co
je to? Vsstát!</p>

<p class="mlpprimarec"><span class="mlpznaktucne11b">JINÝ MRAVENEC</span> <span class="mlpznakkurziva11b">(skloní se k padlému)</span>: Mrtev.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Prvý
druhý odnést! Rychle!</p>

<p class="mlpscenickepoznamky">(Dva mravenci zvedají mrtvého.)</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Jaká
česst! Padl na poli rychlossti!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Jak to
zvedáte? Příliš pomalu! Mrháte časem! Pustit!</p>

<p class="mlpscenickepoznamky">(Oba mravenci pustí mrtvolu.)</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Za hlavu
za nohy zároveň. Ráz dva tři! Špatně! Pustit! <span class="mlpznakkurziva11b">(Oba
mravenci pustí mrtvolu.)</span> Za hlavu za nohy, ráz dva tři čtyři! Odnést,
marš! Ráz dva, ráz dva, ráz –</p>

<p class="mlpprimarec"><span class="mlpznaktucne11b">DRUHÝ INŽENÝR</span>: – dva
tři čtyři! Rychleji!</p>

<p class="mlpprimarec"><span class="mlpznaktucne11b">TULÁK</span>: Aspoň že dost
rychle umřel!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Do
práce! Do práce! Kdo víc má, musí víc pracovat.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Víc
potřebuje.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Má víc
co hájit.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: A víc co
dobývat.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Jsme
národ míru. Mír znamená práci.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: A práce
ssílu.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: A síla
válku.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Tak,
tak!</p>

<p class="mlpprimarec"><span class="mlpznaktucne11b">HLAS</span>: Pozor, ach pozor!
Ustupte!</p>

<p class="mlpscenickepoznamky">(Vejde VYNÁLEZCE, tápaje rukama.)</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Haló,
náš Vynálezce!</p>

<p class="mlpprimarec"><span class="mlpznaktucne11b">VYNÁLEZCE</span>: Pozor,
pozor! Nenarazte do mé hlavy! Je ohromná, je ze skla, je křehká – Je větší než
já – Uhněte, praskla by, roztříštila by se – Břink! Pozor, já nesu hlavu!
Nenarazte! – Ustupte!</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Haló, xevede?</p>

<p class="mlpprimarec"><span class="mlpznaktucne11b">VYNÁLEZCE</span>: Bolí, puká –
Narazí o stěny, břink! Ne – ne – neobsáhnu jí oběma rukama! Ne – ne – nemohu jí
už unést! Pozor, slyšíte? Fu, fu, fu!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Co je?</p>

<p class="mlpprimarec"><span class="mlpznaktucne11b">VYNÁLEZCE</span>: Stroj, nový
stroj. V mé hlavě. Slyšíte, jak pracuje? Rozbije mi hlavu! Oh – oh – ohohoh… oh…
ohromný stroj! Z cesty! Z cesty! Já nesu stroj!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Jaký
stroj?</p>

<p class="mlpprimarec"><span class="mlpznaktucne11b">VYNÁLEZCE</span>: Válečný – Nesmírný,
nejrychlejší, nejúčinnější drtič životů! Největší pokrok! Vrchol vědy! Fu, fu,
fu, slyšíte jej? Deset tisíc, sto tisíc mrtvých! Fu, fu! Pořád pracuje! Dvě stě
tisíc mrtvých! Fu, fu, fu, fu!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Génius,
co?</p>

<p class="mlpprimarec"><span class="mlpznaktucne11b">VYNÁLEZCE</span>: Ohohoh, ta
bolest! Praská mně hlava! Uhněte se, uhněte! Pozor, ať nenarazím! <span class="mlpznakkurziva11b">(Zachází.)</span> Fu, fu, fu –</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Veliký
duch. Největší učenec.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Nic tak
nesslouží sstátu jako věda.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Věda je
velká věc. Bude válka.</p>

<p class="mlpprimarec"><span class="mlpznaktucne11b">TULÁK</span>: Proč válka?</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Protože
budeme mít nový válečný stroj.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Protože
nám ještě sschází koussek ssvěta.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Kousek
světa od břízy k borovici.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: A cessta
mezi dvěma sstébly trávy.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Jediná
volná cesta na jih.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Otázka
presstiže.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: A
obchodu.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Největší
národní myšlenka.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Buď my,
neb Žlutí.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Nikdy
nebylo války česstnější a nutnější –</p>

<p class="mlpprimarec"><span class="mlpznaktucne11b">PRVNÍ INŽENÝR</span>: – než
ta, kterou musíme chystat.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Jssme
připraveni.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Jen mít
příčinu!</p>

<p class="mlpprimarec"><span class="mlpznaktucne11b">SLEPEC</span>: Ráz dva tři čtyři.</p>

<p class="mlpscenickepoznamky">(Gong.)</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Co je?</p>

<p class="mlpprimarec"><span class="mlpznaktucne11b">HLASY</span>: Posel! Posel!</p>

<p class="mlpprimarec"><span class="mlpznaktucne11b">POSEL</span> <span class="mlpznakkurziva11b">(vběhne)</span>: Hlásím se: Hlídka jižní armády.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Dobře.</p>

<p class="mlpprimarec"><span class="mlpznaktucne11b">POSEL</span>: Podle rozkazu
jsme přešli hranice Žlutých.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Dál.</p>

<p class="mlpprimarec"><span class="mlpznaktucne11b">POSEL</span>: Žlutí mne zajali
a dovedli k veliteli.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Dál.</p>

<p class="mlpprimarec"><span class="mlpznaktucne11b">POSEL</span>: Dopis velitele.</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Ukaž! <span class="mlpznakkurziva11b">(Vezme listinu a čte)</span>: „Vláda Žlutých mravenců
žádá Mraveniku, aby do tří minut stáhla zpět své vojsko ležící mezi břízou a
borovicí na cestě mezi dvěma stébly trávy.“</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Sslyšte!
Sslyšte!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: „Toto
území je historickým, životním, průmyslovým, svatým a vojenským zájmem našeho
státu, takže dle práva má mu náležeti.“</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Urážka!
Nesstrpíme!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: „Současně
nařizujeme svým plukům, aby zahájily postup.“ <span class="mlpznakkurziva11b">(Pustí
listinu.)</span> Válka! Konečně válka!</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Konečně
válka nám vnucená!</p>

<p class="mlpprimarec"><span class="mlpznaktucne11b">PRVNÍ INŽENÝR</span>: Do
zbraně!</p>

<p class="mlpprimarec"><span class="mlpznaktucne11b">NOVÝ POSEL</span> <span class="mlpznakkurziva11b">(vběhne)</span>: Žlutí táhnou přes naše hranice.</p>

<p class="mlpprimarec"><span class="mlpznaktucne11b">PRVNÍ INŽENÝR</span> <span class="mlpznakkurziva11b">(běží do mraveniště)</span>: Do zbraně! Do zbraně!</p>

<p class="mlpprimarec"><span class="mlpznaktucne11b">DRUHÝ INŽENÝR</span> <span class="mlpznakkurziva11b">(do jiné chodby)</span>: Mobilizace! Do zbraně!</p>

<p class="mlpprimarec"><span class="mlpznaktucne11b">OBA POSLOVÉ</span> <span class="mlpznakkurziva11b">(jinými chodbami)</span>: Do zbraně! Do zbraně!</p>

<p class="mlpscenickepoznamky">(Poplašné sirény. Mravenci ze všech stran se hrnou
do mraveniště.)</p>

<p class="mlpprimarec"><span class="mlpznaktucne11b">SLEPEC</span>: Ráz dva tři
čtyři. Ráz dva tři čtyři.</p>

<p class="mlpscenickepoznamky">(Rostoucí lomoz uvnitř.)</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Do zbraně! Do zbraně! Vždyť cesta mezi stébly<br class="calibre16"/>
je ohrožena! Slyšíte? Škvíra od stébla k stéblu,<br class="calibre16"/>
píď země od trávy k trávě, vaše svaté právo,<br class="calibre16"/>
největší zájem státu, největší otázka světa,<br class="calibre16"/>
všechno je ve hře! Mravenci, do zbraně!<br class="calibre16"/>
Jak bylo by možno žít, jinému kdyby patřil<br class="calibre16"/>
svět mezi dvěma plevami! Kdyby tam jiný nosil<br class="calibre16"/>
mravenčí ranečky do cizího mraveniště!<br class="calibre16"/>
Sto tisíc životů za ta dvě stébla trávy<br class="calibre16"/>
je příliš málo! Já byl jsem ve válce, ó,<br class="calibre16"/>
to přec je řemeslo pro hmyz! Kopejte zákopy,<br class="calibre16"/>
ryjte se v hlíně, švarmlinie útočí,<br class="calibre16"/>
laufšrit přes kupy mrtvol, bajonet auf,<br class="calibre16"/>
padesát tisíc mrtvých, abyste dobyli<br class="calibre16"/>
dvaceti kroků latrín! Hurá, do zbraně!<br class="calibre16"/>
Vždyť jde o zájem celku, jde o odkaz vašich dějin,<br class="calibre16"/>
ba víc, o svobodu vlasti, ba víc, o světovládu,<br class="calibre16"/>
ba víc, jde o dvě stébla! Takovou velkou věc<br class="calibre16"/>
mohou jen mrtví vyřídit! Do zbraně! Do zbraně!</p>

<p class="mlptextbez1radkub"><span class="mlpznaktucne11b">KUKLA</span><span class="calibre15">:</span></p>

<p class="mlpversedrama">Celá zem se chvěje!<br class="calibre16"/>
Něco velkého se děje!<br class="calibre16"/>
Já se rodím!</p>

<p class="mlpscenickepoznamky">(Za víření bubnů vycházejí čety Mravenců s puškami,
bodáky a kulomety, s kovovými přílbami na hlavách, a staví se do fronty.
Vystupuje PRVNÍ INŽENÝR s odznakem vojevůdce, jeho štáb, DRUHÝ INŽENÝR jako
náčelník generálního štábu a svita důstojníků.)</p>

<p class="mlptextbez1radkub"><span class="mlpznaktucne11b">TULÁK</span> <span class="mlpznakkurziva11b"><span class="calibre15">(jde podle fronty)</span></span><span class="calibre15">:</span></p>

<p class="mlpversedrama">Výcvik je vidět. Pozor! Vergatterung!<br class="calibre16"/>
Vojáci, vlast vás posílá do boje,<br class="calibre16"/>
abyste padli. Dvě stébla trávy<br class="calibre16"/>
se dívají na vás.</p>

<p class="mlpprimarec"><span class="mlpznaktucne11b">PRVNÍ INŽENÝR</span> <span class="mlpznakkurziva11b">(na výstupku)</span>: Vojáci! Vidíme se nuceni vás
povolat pod vaše prapory. Sveřepý nepřítel nás zrádně přepadl, aby předběhl
naše mírumilovné přípravy. V této vážné chvíli se jmenuji diktátorem.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Ssláva
diktátoru! Chlapi, volejte, nebo…</p>

<p class="mlpprimarec"><span class="mlpznaktucne11b">VOJÁCI</span>: Sláva
diktátoru!</p>

<p class="mlpprimarec"><span class="mlpznaktucne11b">PRVNÍ INŽENÝR – DIKTÁTOR</span>
<span class="mlpznakkurziva11b">(salutuje)</span>: Díky. Pochopili jste příkaz
doby. Vojáci, bojujeme za svobodu a právo –</p>

<p class="mlpprimarec"><span class="mlpznaktucne11b">DRUHÝ INŽENÝR</span>: – a za
velikost sstátu…</p>

<p class="mlpprimarec"><span class="mlpznaktucne11b">DIKTÁTOR</span>: – a za
velikost státu. Budeme se bít za civilizaci a vojenskou čest. Vojáci, jsem s vámi
do poslední kapky krve.</p>

<p class="mlpprimarec"><span class="mlpznaktucne11b">DRUHÝ INŽENÝR</span>: Náš
milovaný vojevůdce, ať žije!</p>

<p class="mlpprimarec"><span class="mlpznaktucne11b">VOJÁCI</span>: Ať žije!</p>

<p class="mlpprimarec"><span class="mlpznaktucne11b">DIKTÁTOR</span> <span class="mlpznakkurziva11b">(salutuje)</span>: Znám své vojáky. Budeme bojovat do
konečného vítězství. Ať žije náš čacký materiál, hurá!</p>

<p class="mlpprimarec"><span class="mlpznaktucne11b">VOJÁCI</span>: Hurá! Hurá!</p>

<p class="mlpprimarec"><span class="mlpznaktucne11b">DIKTÁTOR</span> <span class="mlpznakkurziva11b">(k inženýru náčelníkovi)</span>: První, druhá divize
útočí. Čtvrtá divize obejde borovici a vrazí do mraveniště Žlutých. Pobije ženy
i zárodky. Třetí divize v záloze. Nikoho neživit.</p>

<p class="mlpprimarec"><span class="mlpznaktucne11b">DRUHÝ INŽENÝR – NÁČELNÍK
GENERÁLNÍHO ŠTÁBU</span> <span class="mlpznakkurziva11b">(salutuje)</span>: Podle
rozkazu!</p>

<p class="mlpprimarec"><span class="mlpznaktucne11b">DIKTÁTOR</span>: K tomu nám
dopomáhej bůh. Vojáci, vpravo bok, marš!</p>

<p class="mlpscenickepoznamky">(Zavíří bubny.)</p>

<p class="mlpprimarec"><span class="mlpznaktucne11b">NÁČELNÍK GENERÁLNÍHO ŠTÁBU</span>:
Vpravo bok, marš! Ráz dva, rráz dva, rrráz dva!</p>

<p class="mlpscenickepoznamky">(V čele mravenců táhne vlevo.)</p>

<p class="mlpprimarec"><span class="mlpznaktucne11b">DIKTÁTOR</span>: Ráz dva!
Válka nám vnucená! Ráz dva, ráz dva! Ve jménu práva! Nikoho neživte! Za rodné
krby! Ráz dva! Ráz dva! My se jen bráníme! Válka o svět! Za větší vlast! Ráz
dva! Odvěký nepřítel! Národní vůle! Do boje, bijte! Dějinné nároky! Skvělý duch
vojska! Ráz dva! Ráz dva!</p>

<p class="mlpscenickepoznamky">(Nové a nové čety táhnou za víření bubínků.)</p>

<p class="mlpprimarec"><span class="mlpznaktucne11b">DIKTÁTOR</span>: Nazdar,
vojáci! Přijdu pak za vámi! Pátý pluk, sláva! Vítěz u šišky! Veliká doba! Jdete
do vítězství! Dobývat světa! Nádherný elán! Ráz dva! Ráz dva! Sedmý pluk, hurá!
Bijte je, vojáci! Žlutí jsou skety! Palte a sekejte, hrdinové!</p>

<p class="mlpprimarec"><span class="mlpznaktucne11b">POSEL</span> <span class="mlpznakkurziva11b">(přiběhne)</span>: Žlutí vtrhli na planinu mezi kořenem
borovice a kamenem.</p>

<p class="mlpprimarec"><span class="mlpznaktucne11b">DIKTÁTOR</span>: Vše podle
plánu. Rychleji, vojáci. Ráz dva! Válka nám vnucená za čest a slávu potřeba
státu nikoho nešetřit idea práva držte se vojáci výhra je naše největší okamžik
světových dějin marš marš marš!</p>

<p class="mlpscenickepoznamky">(V dáli temné rány: bzum, bzum.)</p>

<p class="mlpprimarec"><span class="mlpznaktucne11b">DIKTÁTOR</span>: Bitva se
začíná. Druhá výzva!</p>

<p class="mlpscenickepoznamky">(Dívá se nůžkovým dalekohledem k bojišti.)</p>

<p class="mlpprimarec"><span class="mlpznaktucne11b">SLEPEC</span>: Ráz dva tři
čtyři, ráz dva…</p>

<p class="mlpscenickepoznamky">(Rostoucí dunění.)</p>

<p class="mlptextbez1radkub"><span class="mlpznaktucne11b">KUKLA</span> <span class="mlpznakkurziva11b"><span class="calibre15">(křičí)</span></span><span class="calibre15">:</span></p>

<p class="mlpversedrama">Země už puká. Slyšte mé znamení!<br class="calibre16"/>
Hlubiny světa<br class="calibre16"/>
pracují v bolesti k mému zrození!</p>

<p class="mlpprimarec"><span class="mlpznaktucne11b">DIKTÁTOR</span>: Druhá výzva!
Třetí výzva! Do zbraně! Do zbraně! <span class="mlpznakkurziva11b">(Ke
Generálnímu ubytovateli.) </span>Vydat zprávu!</p>

<p class="mlpprimarec"><span class="mlpznaktucne11b">UBYTOVATEL</span> <span class="mlpznakkurziva11b">(vyvolává)</span>: Za krásného počasí strhla se konečně
bitva. Náš hrdinný materiál bojuje za skvělé nálady.</p>

<p class="mlpscenickepoznamky">(Nové čety vycházejí za víření bubnů z mraveniště.)</p>

<p class="mlpprimarec"><span class="mlpznaktucne11b">DIKTÁTOR</span>: Vpravo bok,
marš! Ráz dva! Ráz dva! Rychleji, chlapi!</p>

<p class="mlpprimarec"><span class="mlpznaktucne11b">POSEL</span> <span class="mlpznakkurziva11b">(přiběhne)</span>: Naše pravé křídlo couvá. Pátý pluk
úplně zničen.</p>

<p class="mlpprimarec"><span class="mlpznaktucne11b">DIKTÁTOR</span>: Podle plánu.
Šestý na jeho místo.</p>

<p class="mlpscenickepoznamky">(Posel odběhne).</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Haha, dle plánu! Tak je to v pořádku,<br class="calibre16"/>
když sama Smrt slouží co generál u štábu<br class="calibre16"/>
a plní rozkazy: Poslušně hlásím,<br class="calibre16"/>
pátý pluk zničen, zu Befehl, podle plánu.<br class="calibre16"/>
Ó tohle znám a tohle jsem viděl už,<br class="calibre16"/>
viděl jsem širé pole poseté mrtvými,<br class="calibre16"/>
rozbité lidské maso přimrzlé ve sněhu,<br class="calibre16"/>
viděl jsem velký štáb a samu Smrt s lampasy,<br class="calibre16"/>
na prsou plno řádů, s vlajícím chocholem<br class="calibre16"/>
přehlížet padlé, zda lehli si podle plánu<br class="calibre16"/>
na mapě mrtvých.</p>

<p class="mlpscenickepoznamky">(Přibíhají nosítkáři s raněnými.)</p>

<p class="mlpprimarec"><span class="mlpznaktucne11b">RANĚNÝ</span> <span class="mlpznakkurziva11b">(řve)</span>: Pátý pluk! Náš pluk! Všichni jsme pobiti!
Přestaňte už!</p>

<p class="mlpscenickepoznamky">(Klape telegraf.)</p>

<p class="mlpprimarec"><span class="mlpznaktucne11b">TELEGRAFNÍ DŮSTOJNÍK</span> <span class="mlpznakkurziva11b">(čte depeši)</span>: Pátý pluk zničen. Čekáme rozkaz.</p>

<p class="mlpprimarec"><span class="mlpznaktucne11b">DIKTÁTOR</span>: Šestý na jeho
místo. <span class="mlpznakkurziva11b">(K Ubytovateli.)</span> Vydejte zprávu.</p>

<p class="mlpprimarec"><span class="mlpznaktucne11b">UBYTOVATEL</span> <span class="mlpznakkurziva11b">(vyvolává)</span>: Bitva se úspěšně rozvíjí. Pátý pluk
se zvláště vyznamenal, odraziv hrdinně všechny útoky, načež byl vystřídán
šestým.</p>

<p class="mlpprimarec"><span class="mlpznaktucne11b">DIKTÁTOR</span>: Bravo. Udílím
vám velký řád Virtuti.</p>

<p class="mlpprimarec"><span class="mlpznaktucne11b">UBYTOVATEL</span>: Díky. Konám
jen svou povinnost.</p>

<p class="mlpprimarec"><span class="mlpznaktucne11b">KULHAVÝ NOVINÁŘ</span> <span class="mlpznakkurziva11b">(přiblíží se s notýskem)</span>: Novinář prosím. Mamama-máme
hlásit vivivi-vítězství?</p>

<p class="mlpprimarec"><span class="mlpznaktucne11b">DIKTÁTOR</span>: Ano. Úspěšné
operace. Dík plánům dávno připraveným. Podivuhodný duch našeho materiálu.
Nezadržitelný postup. Nepřítel demoralizován.</p>

<p class="mlpprimarec"><span class="mlpznaktucne11b">KULHAVÝ NOVINÁŘ</span>: Vyvyvy…
vy vy… vyvyvy… vy vy –</p>

<p class="mlpprimarec"><span class="mlpznaktucne11b">DIKTÁTOR</span>: Pravíte?</p>

<p class="mlpprimarec"><span class="mlpznaktucne11b">KULHAVÝ NOVINÁŘ</span>: – vytiskneme
všechno.</p>

<p class="mlpprimarec"><span class="mlpznaktucne11b">DIKTÁTOR</span>: Dobře.
Spoléháme na součinnost tisku. Nezapomeňte na podivuhodný duch.</p>

<p class="mlpprimarec"><span class="mlpznaktucne11b">KULHAVÝ NOVINÁŘ</span>: Tisk
vyvyvy – vykoná svou popo-po-povinnost.</p>

<p class="mlpscenickepoznamky">(Odběhne.)</p>

<p class="mlpprimarec"><span class="mlpznaktucne11b">DOBRODĚJ</span> <span class="mlpznakkurziva11b">(s kasičkou)</span>: Pomoc pro raněné! Všechno pro
raněné! Milodary pro raněné! Dávejte raněným! Pomoc pro mrzáky! Všechno pro
mrzáky! Pomozte raněným!</p>

<p class="mlpprimarec"><span class="mlpznaktucne11b">DIKTÁTOR</span> <span class="mlpznakkurziva11b">(k důstojníkovi)</span>: Druhá divize útok! Musí
prorazit! Za všech obětí!</p>

<p class="mlpprimarec"><span class="mlpznaktucne11b">DOBRODĚJ</span>: Pro naše
hrdiny! Pomozte bratřím! Pomoc pro raněné!</p>

<p class="mlpprimarec"><span class="mlpznaktucne11b">TULÁK</span>: Všechno pro
raněné! Válku pro raněné! Všechno pro jejich rány!</p>

<p class="mlpprimarec"><span class="mlpznaktucne11b">DOBRODĚJ</span>: Pomoc pro
mrzáky! Dávejte raněným!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(utrhne si knoflík a dává jej do kasy)</span>: Všechno
pro raněné! Poslední knoflík pro válku!</p>

<p class="mlpprimarec"><span class="mlpznaktucne11b">JINÝ RANĚNÝ</span> (<span class="mlpznakkurziva11b">sténá v nosítkách)</span>: Ou ou ou, dorazte mne! Ou ou
ou!</p>

<p class="mlpprimarec"><span class="mlpznaktucne11b">DOBRODĚJ</span> <span class="mlpznakkurziva11b">(zachází)</span>: Pomozte raněným…</p>

<p class="mlpscenickepoznamky">(Klape telegraf.)</p>

<p class="mlpprimarec"><span class="mlpznaktucne11b">TELEGRAFISTA</span>: Pravé
křídlo Žlutých couvá.</p>

<p class="mlpprimarec"><span class="mlpznaktucne11b">DIKTÁTOR</span>:
Pronásledovat! Dobíjet! Nezdržovat se se zajatými!</p>

<p class="mlpprimarec"><span class="mlpznaktucne11b">UBYTOVATEL</span> <span class="mlpznakkurziva11b">(vyvolává)</span>: Nepřítel na zmateném útěku. Naše
pluky jej ženou v nádherném rozmachu, pohrdajíce smrtí.</p>

<p class="mlpprimarec"><span class="mlpznaktucne11b">DIKTÁTOR</span>: Čtvrtá výzva!</p>

<p class="mlpscenickepoznamky">(Ubytovatel odběhne do mraveniště.)</p>

<p class="mlpprimarec"><span class="mlpznaktucne11b">TELEGRAFISTA</span>: Šestý
pluk zničen do posledního muže.</p>

<p class="mlpprimarec"><span class="mlpznaktucne11b">DIKTÁTOR</span>: Podle plánu.
Devátý na jeho místo. Čtvrtá výzva!</p>

<p class="mlpscenickepoznamky">(Vystupují nové čety ozbrojenců.)</p>

<p class="mlpprimarec"><span class="mlpznaktucne11b">DIKTÁTOR</span>: Poklus!</p>

<p class="mlpscenickepoznamky">(Mravenci běží poklusem k bojišti.)</p>

<p class="mlpprimarec"><span class="mlpznaktucne11b">TELEGRAFISTA</span>: Čtvrtá
divize obešla borovici a vpadla zadem do mraveniště Žlutých. Posádka pobita.</p>

<p class="mlpprimarec"><span class="mlpznaktucne11b">DIKTÁTOR</span>: Srovnat se
zemí! Vybít ženy a zárodky!</p>

<p class="mlpprimarec"><span class="mlpznaktucne11b">TELEGRAFISTA</span>: Střed
nepřátel otřesen. Vyklidili úpatí přesličky.</p>

<p class="mlpprimarec"><span class="mlpznaktucne11b">DIKTÁTOR</span>: Naše
vítězství! <span class="mlpznakkurziva11b">(Klesá na kolena a snímá přílbu.)</span>
Veliký bože mravenců, dal jsi zvítězit právu! Jmenuji tě plukovníkem. <span class="mlpznakkurziva11b">(Vyskočí.)</span> Třetí divize na nepřítele! Všechny
zálohy za ním! Nikoho neživit! Žádní zajatci! Kupředu! <span class="mlpznakkurziva11b">(Vrhá se na kolena.)</span> Spravedlivý bože síly, ty
víš, že naše svatá věc – <span class="mlpznakkurziva11b">(Vyskočí.)</span> Jen na
ně! Na ně! Útočit! Hnát je! Všechno pobít! Vláda nad světem rozhodnuta! <span class="mlpznakkurziva11b">(Pokleká.)</span> Bože mravenců, v této veliké chvíli… <span class="mlpznakkurziva11b">(Tiše se modlí.)</span></p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(skloněn nad ním, tiše):</span> Vláda nad světem? Ubohý
mravenče, ty jmenuješ světem ten kousek hlíny a trávy, co znáš? Tu mizernou,
špinavou píď země? Zašlápnout celé tvé mraveniště i s tebou, a ani koruna
stromu nad vámi nezašumí, ty blázne!</p>

<p class="mlpprimarec"><span class="mlpznaktucne11b">DIKTÁTOR</span>: Kdo jsi?</p>

<p class="mlpprimarec"><span class="mlpznaktucne11b">TULÁK</span>: Teď jenom hlas;
včera snad voják v jiném mraveništi. Jak je ti, dobyvateli světa? Cítíš se dost
veliký? Nezdá se ti příliš malá ta hromádka mrtvol, na které stojí tvá sláva,
chudáku?</p>

<p class="mlpprimarec"><span class="mlpznaktucne11b">DIKTÁTOR</span> <span class="mlpznakkurziva11b">(vstane)</span>: Vše jedno. Prohlásím se císařem.</p>

<p class="mlpscenickepoznamky">(Klape telegraf.)</p>

<p class="mlpprimarec"><span class="mlpznaktucne11b">TELEGRAFISTA</span>: Druhá
divize žádá o posily. Náš materiál se cítí vyčerpán.</p>

<p class="mlpprimarec"><span class="mlpznaktucne11b">DIKTÁTOR</span>: Cože?
Vydržet! Bičem na ně!</p>

<p class="mlpprimarec"><span class="mlpznaktucne11b">TELEGRAFISTA</span>: Třetí
divize je uvedena ve zmatek.</p>

<p class="mlpprimarec"><span class="mlpznaktucne11b">JEDEN MRAVENEC</span> <span class="mlpznakkurziva11b">(utíká přes scénu)</span>: Běžíme!</p>

<p class="mlpprimarec"><span class="mlpznaktucne11b">DIKTÁTOR</span>: Pátá výzva!
Všichni do zbraně!</p>

<p class="mlpprimarec"><span class="mlpznaktucne11b">KŘIK</span> <span class="mlpznakkurziva11b">(za scénou)</span>: Zastavte! Ne, ne! Zpátky!</p>

<p class="mlpprimarec"><span class="mlpznaktucne11b">PRONIKAVÝ VÝKŘIK</span>:
Spaste se!</p>

<p class="mlpprimarec"><span class="mlpznaktucne11b">DIKTÁTOR</span>: Pátá výzva!
Marodi do pole! Všichni do pole!</p>

<p class="mlpprimarec"><span class="mlpznaktucne11b">VOJÁK</span> <span class="mlpznakkurziva11b">(prchá zleva):</span> Bijí nás! Běžte!</p>

<p class="mlpprimarec"><span class="mlpznaktucne11b">DVA VOJÁCI</span> <span class="mlpznakkurziva11b">(běží zprava)</span>: Obešli nás! Utečte!</p>

<p class="mlpprimarec"><span class="mlpznaktucne11b">VOJÁK</span> <span class="mlpznakkurziva11b">(zleva)</span>: Na západ! Utíkejte k západu!</p>

<p class="mlpprimarec"><span class="mlpznaktucne11b">VOJÁCI</span> <span class="mlpznakkurziva11b">(zprava)</span>: Obešli nás od západu. Běžte na východ!</p>

<p class="mlpprimarec"><span class="mlpznaktucne11b">DIKTÁTOR</span> <span class="mlpznakkurziva11b">(řve)</span>: Zpátky! Na svá místa! Do pole!</p>

<p class="mlpprimarec"><span class="mlpznaktucne11b">HLOUČEK ZPRAVA</span> <span class="mlpznakkurziva11b">(v šíleném úprku): </span>Pryč! Stříkají plameny!</p>

<p class="mlpprimarec"><span class="mlpznaktucne11b">HLOUČEK ZLEVA</span>: Na
západ! Spaste se! Z cesty!</p>

<p class="mlpprimarec"><span class="mlpznaktucne11b">PŘÍVAL ZPRAVA</span>: Utečte,
honí nás! Na východ!</p>

<p class="mlpprimarec"><span class="mlpznaktucne11b">PŘÍVAL ZLEVA</span>: Na západ!
Z cesty! Jsou tady.</p>

<p class="mlpscenickepoznamky">(Oba proudy se začnou v panice rvát a pobíjet.)</p>

<p class="mlpprimarec"><span class="mlpznaktucne11b">DIKTÁTOR</span> (<span class="mlpznakkurziva11b">skočí na ně a bije do nich</span>): Zpátky! Skety!
Dobytku, já jsem váš císař!</p>

<p class="mlpprimarec"><span class="mlpznaktucne11b">JEDEN VOJÁK</span>: Kuš! <span class="mlpznakkurziva11b">(Skolí ho.)</span> Prchejte!</p>

<p class="mlpprimarec"><span class="mlpznaktucne11b">DRUHÝ INŽENÝR – NÁČELNÍK
GENERÁLNÍHO ŠTÁBU</span> <span class="mlpznakkurziva11b">(vběhne poraněn a skočí
na výstupek)</span>: Mají město! Zhasit světla!</p>

<p class="mlpprimarec"><span class="mlpznaktucne11b">ŽLUTÍ</span> <span class="mlpznakkurziva11b">(vnikají z obou stran)</span>: Hurá! Hurá! Mraveniště
je naše!</p>

<p class="mlpscenickepoznamky">(Světla zhasnou. Tma, vřava, zmatek.)</p>

<p class="mlpprimarec"><span class="mlpznaktucne11b">HLAS DRUHÉHO INŽENÝRA</span>:
Do boje. Á-á!</p>

<p class="mlpprimarec"><span class="mlpznaktucne11b">HLAS ŽLUTÉHO VŮDCE</span>: Do
chodeb za nimi! Nikoho neživit! Pobijte všechny muže!</p>

<p class="mlpprimarec"><span class="mlpznaktucne11b">KŘIK UBÍJENÝCH MUŽŮ</span>:
Ááááá!</p>

<p class="mlpprimarec"><span class="mlpznaktucne11b">SLEPEC</span>: Ráz dva! Ráz
dva! Ráz dva!</p>

<p class="mlpprimarec"><span class="mlpznaktucne11b">ŽLUTÝ VŮDCE</span>: Pobijte
ženy a zárodky!</p>

<p class="mlpprimarec"><span class="mlpznaktucne11b">KŘIK ŽEN</span>: Íííííííí!</p>

<p class="mlpprimarec"><span class="mlpznaktucne11b">SLEPEC</span>: Ráz dva! Ráz
dva!</p>

<p class="mlpprimarec"><span class="mlpznaktucne11b">ŽLUTÝ VŮDCE</span>: Za nimi!
Vraždit! Všechno vyvraždit!</p>

<p class="mlpscenickepoznamky">(Vzdalující se ryk.)</p>

<p class="mlpprimarec"><span class="mlpznaktucne11b">SLEPEC</span>: Ráz dva! Ráz
dva! Ráz aaáh!</p>

<p class="mlpprimarec"><span class="mlpznaktucne11b">ŽLUTÝ VŮDCE</span>: Světlo!</p>

<p class="mlpscenickepoznamky">(Rozsvětlí se. Přední scéna je prázdná. Žlutí
pronikají do chodeb a vrhají Mravenčany z hořejších pater dolů. Všude hromady
mrtvol.)</p>

<p class="mlpprimarec"><span class="mlpznaktucne11b">ŽLUTÝ VŮDCE</span>: Výborně,
Žlutí! Všechno pobít!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(potácí se mezi hromadami mrtvých)</span>: Generále,
dost už!</p>

<p class="mlpprimarec"><span class="mlpznaktucne11b">ŽLUTÝ VŮDCE</span>: Vítězství
Žlutých! Vítězství práva a pokroku! Naše je cesta mezi dvěma stébly! Nám Žlutým
patří svět! Prohlašuji se za vladaře vesmíru!</p>

<p class="mlpscenickepoznamky">(Vřava se vzdaluje do chodeb.)</p>

<p class="mlpprimarec"><span class="mlpznaktucne11b">KUKLA</span> <span class="mlpznakkurziva11b">(zmítá sebou)</span>: Já… já… já!</p>

<p class="mlpprimarec"><span class="mlpznaktucne11b">ŽLUTÝ VŮDCE</span> <span class="mlpznakkurziva11b">(klesá na kolena a snímá přílbu)</span>:
Nejspravedlivější bože, ty víš, že bojujem jenom za právo. Naše dějiny, naše
národní čest, naše obchodní zájmy…</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(vyrazí a povalí ho kopnutím, rozšlapává a roztírá
botou)</span>: Ach ty hmyze! Ty pitomý hmyze!</p>

<p class="mlpscenickepoznamky">Opona.</p>

</div>
</body>
</html>