<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ze života hmyzu</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="mlpuroven2kapitola">DĚJSTVÍ
DRUHÉ<br class="calibre16"/>
Kořistníci</h2>

<p class="mlpscenickepoznamky">Scéna představuje písčitý kopeček, řídce porostlý
stébly trávy velikými jako pně. V jeho levém boku chodba Lumkova, v pravém boku
opuštěná Cvrčkova díra… V proscéniu leží Tulák a spí. Na jednom stéble
připoutána Kukla. Kuklu přepadne loupeživá hmyzí smečka: zleva vyběhne drobný
Brouk a odpoutá ji od stébla. Zprava vyběhne druhý, zažene prvního na útěk a
pokouší se Kuklu odtáhnout. Z nápovědovy budky vyskočí třetí, zažene druhého a
vleče Kuklu.</p>

<p class="mlpprimarec"><span class="mlpznaktucne11b">KUKLA</span>: Já… já… já!</p>

<p class="mlpscenickepoznamky">(Třetí loupežný Brouk se vrhne střemhlav do nápovědovy
budky. Zleva první a zprava druhý Brouk vyběhnou a tahají se o Kuklu. Vyřítí se
třetí z budky a zažene je oba, načež táhne Kuklu sám.)</p>

<p class="mlpprimarec"><span class="mlpznaktucne11b">KUKLA</span>: Celá zem praská!
Já se rodím!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(zvedne hlavu)</span>: Co je?</p>

<p class="mlpscenickepoznamky">(Třetí Brouk se vrhne do budky.)</p>

<p class="mlpprimarec"><span class="mlpznaktucne11b">KUKLA</span>: Chystá se něco
velikého!</p>

<p class="mlpprimarec"><span class="mlpznaktucne11b">TULÁK</span>: To je dobře. <span class="mlpznakkurziva11b">(Položí hlavu.)</span></p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">MUŽSKÝ HLAS</span> <span class="mlpznakkurziva11b">(za scénou)</span>: Jak to valíš?</p>

<p class="mlpprimarec"><span class="mlpznaktucne11b">ŽENSKÝ HLAS</span>: Já?</p>

<p class="mlpprimarec"><span class="mlpznaktucne11b">PRVNÍ HLAS</span>: Ty!</p>

<p class="mlpprimarec"><span class="mlpznaktucne11b">DRUHÝ HLAS</span>: Já??</p>

<p class="mlpprimarec"><span class="mlpznaktucne11b">PRVNÍ HLAS</span>: Ty!!</p>

<p class="mlpprimarec"><span class="mlpznaktucne11b">DRUHÝ HLAS</span>: Já???</p>

<p class="mlpprimarec"><span class="mlpznaktucne11b">PRVNÍ HLAS</span>: Ty!!! Ty
trdlo!</p>

<p class="mlpprimarec"><span class="mlpznaktucne11b">DRUHÝ HLAS</span>: Hrubiáne!</p>

<p class="mlpprimarec"><span class="mlpznaktucne11b">PRVNÍ HLAS</span>: Nemehlo!</p>

<p class="mlpprimarec"><span class="mlpznaktucne11b">DRUHÝ HLAS</span>: Mamlase!</p>

<p class="mlpprimarec"><span class="mlpznaktucne11b">PRVNÍ HLAS</span>: Cumplochu!
Trajdo!</p>

<p class="mlpprimarec"><span class="mlpznaktucne11b">DRUHÝ HLAS</span>: Hovnivále!</p>

<p class="mlpprimarec"><span class="mlpznaktucne11b">PRVNÍ HLAS</span>: Pozor na
kuličku! Dej pozor!</p>

<p class="mlpprimarec"><span class="mlpznaktucne11b">DRUHÝ HLAS</span>: Pomalu!</p>

<p class="mlpprimarec"><span class="mlpznaktucne11b">PRVNÍ HLAS</span>:
Po-po-pozor!!</p>

<p class="mlpscenickepoznamky">(Na scénu se vyvalí velká koule hnoje, strkaná
párkem CHROBÁKŮ.)</p>

<p class="mlpprimarec"><span class="mlpznaktucne11b">CHROBÁK</span>: Nestalo se jí
nic?</p>

<p class="mlpprimarec"><span class="mlpznaktucne11b">CHROBAČKA</span>: I toto!
Jejej, kdepak! Achich, to leknutí! Viď kuličko, že nic? Tytyty – ty naše drahá
kuličko!</p>

<p class="mlpprimarec"><span class="mlpznaktucne11b">CHROBÁK</span>: Haha, náš
kapitálku! Naše mrvičko! Naše zlato! Naše všecko!</p>

<p class="mlpprimarec"><span class="mlpznaktucne11b">CHROBAČKA</span>: Ty krásný
trůsku, ty poklade, ty skvostná kuličko, ty naše zlaté jměníčko!</p>

<p class="mlpprimarec"><span class="mlpznaktucne11b">CHROBÁK</span>: Ty naše lásko
a jediná radosti! Co jsme se našetřili a nasháněli, mrvičky nanosili a
smradlavých drobečků nastřádali, od huby si utrhovali –</p>

<p class="mlpprimarec"><span class="mlpznaktucne11b">CHROBAČKA</span>: – a nohy si
ubrousili a hromádek rozryli, co jsme se nahrabali, než jsme si tě tak hezky
uhnětli a založili –</p>

<p class="mlpprimarec"><span class="mlpznaktucne11b">CHROBÁK</span>: – a zakulatili
a doplnili, ty naše velké sluníčko!</p>

<p class="mlpprimarec"><span class="mlpznaktucne11b">CHROBAČKA</span>: Náš skvoste!</p>

<p class="mlpprimarec"><span class="mlpznaktucne11b">CHROBÁK</span>: Náš živote!</p>

<p class="mlpprimarec"><span class="mlpznaktucne11b">CHROBAČKA</span>: Ty naše celé
dílo!</p>

<p class="mlpprimarec"><span class="mlpznaktucne11b">CHROBÁK</span>: Jen si přivoň,
stará! Ta krása krásoucí! Jen potěžkej! Co toho máme!</p>

<p class="mlpprimarec"><span class="mlpznaktucne11b">CHROBAČKA</span>: Toho božího
daru!</p>

<p class="mlpprimarec"><span class="mlpznaktucne11b">CHROBÁK</span>: Toho
požehnání!</p>

<p class="mlptextbez1radkub"><span class="mlpznaktucne11b">KUKLA</span><span class="calibre15">:</span></p>

<p class="mlpversedrama">Okovy světa pukají.<br class="calibre16"/>
Nový život se zahájí.<br class="calibre16"/>
Já se rodím!</p>

<p class="mlpscenickepoznamky">(Tulák zvedne hlavu).</p>

<p class="mlpprimarec"><span class="mlpznaktucne11b">CHROBAČKA</span>: Chrobáčku.</p>

<p class="mlpprimarec"><span class="mlpznaktucne11b">CHROBÁK</span>: Copak?</p>

<p class="mlpprimarec"><span class="mlpznaktucne11b">CHROBAČKA</span>: Hahahaha.</p>

<p class="mlpprimarec"><span class="mlpznaktucne11b">CHROBÁK</span>: Haha, haha!
Ženo!</p>

<p class="mlpprimarec"><span class="mlpznaktucne11b">CHROBAČKA</span>: Copak?</p>

<p class="mlpprimarec"><span class="mlpznaktucne11b">CHROBÁK</span>: Hahaha, je to
krásné něco mít. Svůj majeteček. Svůj životní sen.</p>

<p class="mlpprimarec"><span class="mlpznaktucne11b">CHROBAČKA</span>: Svou
kuličku.</p>

<p class="mlpprimarec"><span class="mlpznaktucne11b">CHROBÁK</span>: Ovoce své
práce.</p>

<p class="mlpprimarec"><span class="mlpznaktucne11b">CHROBAČKA</span>: Hahaha!</p>

<p class="mlpprimarec"><span class="mlpznaktucne11b">CHROBÁK</span>: Já se zblázním
radostí. Já… já… já se zblázním samou starostí. Na mou duši, já se zblázním.</p>

<p class="mlpprimarec"><span class="mlpznaktucne11b">CHROBAČKA</span>: Proč?</p>

<p class="mlpprimarec"><span class="mlpznaktucne11b">CHROBÁK</span>: Starostí. Teď,
když máme svou kuličku! Tak jsem se na ni těšil, a teď, když ji máme, musíme
dělat novou. Ta dřina!</p>

<p class="mlpprimarec"><span class="mlpznaktucne11b">CHROBAČKA</span>: A proč
novou?</p>

<p class="mlpprimarec"><span class="mlpznaktucne11b">CHROBÁK</span>: Pitomá!
Abychom měli dvě.</p>

<p class="mlpprimarec"><span class="mlpznaktucne11b">CHROBAČKA</span>: Aha, dvě. To
je pravda.</p>

<p class="mlpprimarec"><span class="mlpznaktucne11b">CHROBÁK</span>: Haha, jen si
to představ: dvě kuličky! Nejmíň dvě. Řekněme spíš tři. Víš, každý, kdo už má
kuličku, musí dělat novou.</p>

<p class="mlpprimarec"><span class="mlpznaktucne11b">CHROBAČKA</span>: Aby měl dvě.</p>

<p class="mlpprimarec"><span class="mlpznaktucne11b">CHROBÁK</span>: Nebo spíš tři.</p>

<p class="mlpprimarec"><span class="mlpznaktucne11b">CHROBAČKA</span>: Ty,
Chrobáčku!</p>

<p class="mlpprimarec"><span class="mlpznaktucne11b">CHROBÁK</span>: No copak?</p>

<p class="mlpprimarec"><span class="mlpznaktucne11b">CHROBAČKA</span>: Já mám
ouzkost. Aby nám ji pak někdo neukradnul.</p>

<p class="mlpprimarec"><span class="mlpznaktucne11b">CHROBÁK</span>: Co? Koho?</p>

<p class="mlpprimarec"><span class="mlpznaktucne11b">CHROBAČKA</span>: Naši
kuličku. Naše potěšení. Naše všechno.</p>

<p class="mlpprimarec"><span class="mlpznaktucne11b">CHROBÁK</span>: Naši
ku-kuličku? Proboha nestraš!</p>

<p class="mlpprimarec"><span class="mlpznaktucne11b">CHROBAČKA</span>: Když… když…
když ji nemůžem s sebou valit, až budeme dělat tu druhou.</p>

<p class="mlpprimarec"><span class="mlpznaktucne11b">CHROBÁK</span>: Uložíme ji,
víš? U-lo-žíme. Schováme. Pěkně zahrabeme. Počkej, někam do důlku, do důlečku,
do bezpečí, víš? Ukládat se musí.</p>

<p class="mlpprimarec"><span class="mlpznaktucne11b">CHROBAČKA</span>: Jen aby ji
někdo nenašel!</p>

<p class="mlpprimarec"><span class="mlpznaktucne11b">CHROBÁK</span>: Nene, tototo!
Nemluv! Kdepak, ukrást nám ji! Naši kuličku! Naše zlato! Náš malý kulatý
kapitálek!</p>

<p class="mlpprimarec"><span class="mlpznaktucne11b">CHROBAČKA</span>: Naše
skvostné hovínko! Náš život! Naše celé pomyšlení!</p>

<p class="mlpprimarec"><span class="mlpznaktucne11b">CHROBÁK</span>: Počkej, zůstaň
tady a hlídej – hlídej ji – pozor dávej –</p>

<p class="mlpscenickepoznamky">(Odbíhá.)</p>

<p class="mlpprimarec"><span class="mlpznaktucne11b">CHROBAČKA</span>: Kam zas
letíš?</p>

<p class="mlpprimarec"><span class="mlpznaktucne11b">CHROBÁK</span>: Důlek hledat…
dolíček… hluboký důl… zahrabat kuličku… miláčka… naše zlato… do bezpečí… <span class="mlpznakkurziva11b">(Zajde.)</span> Po-zor…</p>

<p class="mlpprimarec"><span class="mlpznaktucne11b">CHROBAČKA</span>: Chrobáku!
Ale Chrobáčku, pojď sem! Počkej! Tamhle je… Ale Chrobáku! Už neslyší. A tamhle
je takový dobry důlek! Chrobáku! Už je pryč. A tamhle je tak skvostný důleček!
Ten vrták! Trulant! Pitomec! Kdybych se tam aspoň mohla podívat! Ne, já nejdu
nikam, kuličko. Kdybych… jen mrknout… Kuličko, milounká kuličko, jen chvilku
počkej, já hned, hned přijdu, jen mrknout, a budu tady… <span class="mlpznakkurziva11b">(Běží do pozadí, obrátí se.)</span> Kuličko, hezky
čekat, být hodná. Já hned, hnedličko – <span class="mlpznakkurziva11b">(Sestupuje
do Lumkovy díry.)</span></p>

<p class="mlpprimarec"><span class="mlpznaktucne11b">KUKLA</span>: Zrodit se!
Zrodit! Nový svět!</p>

<p class="mlpscenickepoznamky">(Tulák vstává).</p>

<p class="mlpprimarec"><span class="mlpznaktucne11b">CIZÍ CHROBÁK</span> <span class="mlpznakkurziva11b">(vyběhne z kulis, kde číhal)</span>: Pryč jsou. Můj
okamžik.</p>

<p class="mlpscenickepoznamky">(Valí kouli dál.)</p>

<p class="mlpprimarec"><span class="mlpznaktucne11b">TULÁK</span>: Nono, neporazte
mě.</p>

<p class="mlpprimarec"><span class="mlpznaktucne11b">CIZÍ CHROBÁK</span>: Z cesty,
občane!</p>

<p class="mlpprimarec"><span class="mlpznaktucne11b">TULÁK</span>: Co si to valíte?</p>

<p class="mlpprimarec"><span class="mlpznaktucne11b">CIZÍ CHROBÁK</span>: Hahaha,
kuličku, kapitál, zlato.</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(couvá)</span>: Smrdí to vaše zlato.</p>

<p class="mlpprimarec"><span class="mlpznaktucne11b">CIZÍ CHROBÁK</span>: Zlato
nesmrdí. Hybaj, kuličko, val se! Toč se, majetku! Obíhej! Kdo má, ten má. Hahaha,
panečku!</p>

<p class="mlpprimarec"><span class="mlpznaktucne11b">TULÁK</span>: Copak?</p>

<p class="mlpprimarec"><span class="mlpznaktucne11b">CIZÍ CHROBÁK</span>: Inu, je
to pěkné něco mít. <span class="mlpznakkurziva11b">(Valí kouli vlevo.)</span> Ty
můj poklade! Ty krásné jměníčko! Můj klenote! Mé všechno! <span class="mlpznakkurziva11b">(Zachází.)</span> Jen mít! Uložit majeteček! Pěkně
zahrabat! Po-po-pozor!</p>

<p class="mlpscenickepoznamky">(Zajde.)</p>

<p class="mlpprimarec"><span class="mlpznaktucne11b">TULÁK</span>: Něco mít? Proč
ne? Každý chce mít svou kuličku.</p>

<p class="mlpprimarec"><span class="mlpznaktucne11b">CHROBAČKA</span> <span class="mlpznakkurziva11b">(vrací se z Lumkovy díry)</span>: Ó jej, jejej, tady
někdo bydlí. Lumek. Larvička. Kdepak, kuličko, sem tě nedáme! Kde je kulička?
Kde, kde, kde je má kulička? Kde je naše drahá kulička?</p>

<p class="mlpprimarec"><span class="mlpznaktucne11b">TULÁK</span>: Ale zrovna teď…</p>

<p class="mlpprimarec"><span class="mlpznaktucne11b">CHROBAČKA</span> <span class="mlpznakkurziva11b">(vrhne se k němu)</span>: Zloději! Zloději! Kam jsi dal
mou kuličku?</p>

<p class="mlpprimarec"><span class="mlpznaktucne11b">TULÁK</span>: Říkám, teď
zrovna…</p>

<p class="mlpprimarec"><span class="mlpznaktucne11b">CHROBAČKA</span>: Ty vrahu,
dej ji sem! Vrať mně ji!</p>

<p class="mlpprimarec"><span class="mlpznaktucne11b">TULÁK</span>: Zrovna teď
nějaký pán ji tady valil.</p>

<p class="mlpprimarec"><span class="mlpznaktucne11b">CHROBAČKA</span>: Jaký pán?
Kdo?</p>

<p class="mlpprimarec"><span class="mlpznaktucne11b">TULÁK</span>: Břicháč,
vyžraný, odulý…</p>

<p class="mlpprimarec"><span class="mlpznaktucne11b">CHROBAČKA</span>: Můj muž!</p>

<p class="mlpprimarec"><span class="mlpznaktucne11b">TULÁK</span>: Chrapoun s křivýma
nohama, nadutý sprosťák…</p>

<p class="mlpprimarec"><span class="mlpznaktucne11b">CHROBAČKA</span>: To je můj
muž!</p>

<p class="mlpprimarec"><span class="mlpznaktucne11b">TULÁK</span>: A říkal, že je
to krásné něco mít a něco zahrabat.</p>

<p class="mlpprimarec"><span class="mlpznaktucne11b">CHROBAČKA</span>: Je to on!
Jistě našel nějaký důlek! <span class="mlpznakkurziva11b">(Volá.)</span>
Chrobáčku! Miláčku! – Kde je ten hlupák?</p>

<p class="mlpprimarec"><span class="mlpznaktucne11b">TULÁK</span>: Tady si to valil
ven.</p>

<p class="mlpprimarec"><span class="mlpznaktucne11b">CHROBAČKA</span>: Ten moula!
Nemohl mě zavolat? <span class="mlpznakkurziva11b">(Běží vlevo.)</span>
Chrobáčku! Mužíčku, počkej! Ku-li-čko! <span class="mlpznakkurziva11b">(Zajde.)</span>
Ku-ku-ku-ku-kuličko!</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Tohle je jiná, to se hnedle vidí.<br class="calibre16"/>
Tohle má něco ze solidnějších lidí.<br class="calibre16"/>
Dovolte, já jsem byl trochu opilý.<br class="calibre16"/>
Už se mně zdálo, že všichni jsou motýli.<br class="calibre16"/>
Motýli krásní, drobátko odření,<br class="calibre16"/>
světová smetánka věčného páření,<br class="calibre16"/>
ty zajímavé dámy a jejich panoši,<br class="calibre16"/>
haha, to hmyzí pachtění po ždibci rozkoší,<br class="calibre16"/>
dejte mi pokoj s takovou honorací.<br class="calibre16"/>
Tihleti aspoň smrdí poctivou lidskou prací.<br class="calibre16"/>
Nechtějí užívat, chtějí jen něco mít,<br class="calibre16"/>
nejsou to kavalíři, ale zas je to lid;<br class="calibre16"/>
moudře se drží země, věří jen v to, co trvá,<br class="calibre16"/>
pokorně staví své štěstí, i kdyby z mrvy bylo;<br class="calibre16"/>
krátce je cítit rozkoš, dlouho je cítit mrva.<br class="calibre16"/>
I kulička je něco. I kulička je dílo.<br class="calibre16"/>
Když práce nevoní, tak voní výdělek.<br class="calibre16"/>
Miluješ pro sebe, buduješ pro celek,<br class="calibre16"/>
pracuješ pro jiné, a mamoníš-li, inu,<br class="calibre16"/>
i mamonit je ctnost, když je to pro rodinu.<br class="calibre16"/>
Rodina má svá práva, rodina všechno světí,<br class="calibre16"/>
a kdybys třeba krad, vždyť jsou tu sakra děti.<br class="calibre16"/>
Tak je to prosím a všecko je v tomhle bodu:<br class="calibre16"/>
co člověk neudělá pro zachování rodu!</p>

<p class="mlptextbez1radku"><span class="mlpznaktucne11b">KUKLA</span> <span class="mlpznakkurziva11b">(křičí)</span>:</p>

<p class="mlpversedrama">Připravte na světě více místa!<br class="calibre16"/>
Něco ohromného se chystá!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(otočí se k ní)</span>: Copak?</p>

<p class="mlpprimarec"><span class="mlpznaktucne11b">KUKLA</span>: Já se zrodím!</p>

<p class="mlpprimarec"><span class="mlpznaktucne11b">TULÁK</span>: Máš dobře. A co
vlastně budeš?</p>

<p class="mlpprimarec"><span class="mlpznaktucne11b">KUKLA</span>: Nevím! Nevím!
Něco velikého!</p>

<p class="mlpprimarec"><span class="mlpznaktucne11b">TULÁK</span>: Aha.</p>

<p class="mlpscenickepoznamky">(Zvedne ji a opře o stéblo.)</p>

<p class="mlpprimarec"><span class="mlpznaktucne11b">KUKLA</span>: Udělám něco
úžasného!</p>

<p class="mlpprimarec"><span class="mlpznaktucne11b">TULÁK</span>: Copak?</p>

<p class="mlpprimarec"><span class="mlpznaktucne11b">KUKLA</span>: Zrodím se.</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Tohle ti, kuklo, chválím. V horečném puzení<br class="calibre16"/>
na světě všechno pracuje k svému zrození,<br class="calibre16"/>
chce být, chce žít, chce trvat, a ať si co chce cítí,<br class="calibre16"/>
je to jen jediná věc: strašlivá rozkoš bytí.</p>

<p class="mlptextbez1radkub"><span class="mlpznaktucne11b">KUKLA</span><span class="calibre15">:</span></p>

<p class="mlpversedrama">Zvěstuj všemu světu:<br class="calibre16"/>
ohromná chvíle je tu,<br class="calibre16"/>
kdy já… kdy já…</p>

<p class="mlpprimarec"><span class="mlpznaktucne11b">TULÁK</span>: Co?</p>

<p class="mlpprimarec"><span class="mlpznaktucne11b">KUKLA</span>: Nic. Já ještě
nevím. Chci udělat něco velikého!</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Velkého? Něco velkého? Dobrá, jen se tím opij;<br class="calibre16"/>
ten dobrý lid s kuličkami tě asi nepochopí.<br class="calibre16"/>
Malé a plné jsou kuličky, velké a prázdné jsou sliby…</p>

<p class="mlpprimarec"><span class="mlpznaktucne11b">KUKLA</span>: Něco nesmírného!</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">A přec se mně tohle, kuklo, na tobě jaksi líbí.<br class="calibre16"/>
Velkého něco, staň se! Ale jen velkého, budiž!<br class="calibre16"/>
Co z tebe, kuklo, vyleze? Proč se už neprobudíš?</p>

<p class="mlpprimarec"><span class="mlpznaktucne11b">KUKLA</span>: Celý svět užasne,
až já se zrodím.</p>

<p class="mlpprimarec"><span class="mlpznaktucne11b">TULÁK</span>: Jen dělej. Já
počkám.</p>

<p class="mlpscenickepoznamky">(Usedne.)</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(odzadu, dlouhými tichými kroky, vleče do své chodby
mrtvolu cvrčka)</span>: Kukuč, Larvičko! Copak ti nese papínek dobrého?</p>

<p class="mlpscenickepoznamky">(Sestoupí do otvoru.)</p>

<p class="mlptextbez1radkub"><span class="mlpznaktucne11b">KUKLA</span> <span class="mlpznakkurziva11b"><span class="calibre15">(křičí)</span></span><span class="calibre15">:</span></p>

<p class="mlpversedrama">Ta bolest! Porodní muka!<br class="calibre16"/>
Celý vesmír puká,<br class="calibre16"/>
aby mne vydal.</p>

<p class="mlpprimarec"><span class="mlpznaktucne11b">TULÁK</span>: Zroď se!</p>

<p class="mlptextbez1radkub"><span class="mlpznaktucne11b">KUKLA</span><span class="calibre15">:</span></p>

<p class="mlpversedrama">Ustupte! Ustupte! Ať vás nesmetu<br class="calibre16"/>
ve svém rozletu,<br class="calibre16"/>
až přijdu na svět.</p>

<p class="mlpprimarec"><span class="mlpznaktucne11b">TULÁK</span>: Zroď se.</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(vrací se pozpátku ze své díry)</span>: Ne, ne,
dceruško, jen papej; nesmíš ven, Larvičko, i toto, ani zanic! Nono, dítě, hned
tu bude tatínek a přinese ti hamham, ano? Co bys chtěla, ty mlsná?</p>

<p class="mlpprimarec"><span class="mlpznaktucne11b">LARVIČKA</span> <span class="mlpznakkurziva11b">(před otvorem):</span> Tati, já se tu nudím.</p>

<p class="mlpprimarec"><span class="mlpznaktucne11b">LUMEK</span>: Haha, ta je
rozkošná, co? Nech se políbit, Larvičko! Papínek ti přinese něco křehoučkého…
Co, ty bys chtěla zase cvrčka? Haha, ty nemáš špatné nápady.</p>

<p class="mlpprimarec"><span class="mlpznaktucne11b">LARVIČKA</span>: Já bych
chtěla… já nevím.</p>

<p class="mlpprimarec"><span class="mlpznaktucne11b">LUMEK</span>: Bože ty jsi
chytrá, Larvičko! Zato ti musím něco dát. Papa, dítě, tatínek musí jít
pracovat, musí se starat o svého drahouška, o svého krásného červíčka… No jdi,
jdi už, panenko. Papej hodně.</p>

<p class="mlpscenickepoznamky">(Larvička sestoupí).</p>

<p class="mlpprimarec"><span class="mlpznaktucne11b">LUMEK</span> (<span class="mlpznakkurziva11b">dlouhými kroky k Tulákovi)</span>: Kdo jste?</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(vyskočí a couvá)</span>: Já.</p>

<p class="mlpprimarec"><span class="mlpznaktucne11b">LUMEK</span>: Jste jedlý?</p>

<p class="mlpprimarec"><span class="mlpznaktucne11b">TULÁK</span>: Ne – myslím, že
nejsem.</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(čichá k němu)</span>: Nejste dost čerstvý. Kdo jste?</p>

<p class="mlpprimarec"><span class="mlpznaktucne11b">TULÁK</span>: Pobuda.</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(lehce se ukloní)</span>: Lumek. Máte děti?</p>

<p class="mlpprimarec"><span class="mlpznaktucne11b">TULÁK</span>: Ne. Myslím že
ne.</p>

<p class="mlpprimarec"><span class="mlpznaktucne11b">LUMEK</span>: Ach! Viděl jste
ji?</p>

<p class="mlpprimarec"><span class="mlpznaktucne11b">TULÁK</span>: Koho?</p>

<p class="mlpprimarec"><span class="mlpznaktucne11b">LUMEK</span>: Mou Larvičku. Je
rozkošná, že? Chytré dítě. A jak roste! Jak jí chutná, haha! Děti jsou veliká
radost, co?</p>

<p class="mlpprimarec"><span class="mlpznaktucne11b">TULÁK</span>: Všude to říkají.</p>

<p class="mlpprimarec"><span class="mlpznaktucne11b">LUMEK</span>: Že ano? Aspoň
pak našinec ví, pro koho pracuje. Máš dítě, starej se, pracuj, bojuj! To je
reálný život, co? Dítě chce růst, chce papat, mlsat, pohrát si, ne? Nemám
pravdu?</p>

<p class="mlpprimarec"><span class="mlpznaktucne11b">TULÁK</span>: Dítě chce mnoho.</p>

<p class="mlpprimarec"><span class="mlpznaktucne11b">LUMEK</span>: Věřil byste, že
jí nosím dva tři cvrčky denně?</p>

<p class="mlpprimarec"><span class="mlpznaktucne11b">TULÁK</span>: Komu?</p>

<p class="mlpprimarec"><span class="mlpznaktucne11b">LUMEK</span>: Svému děťátku.
Rozkošná, že? A tak chytrá! Myslíte, že je spapá celé? Toto, jen nejměkčí
kousky, ještě zaživa, haha! Skvělé dítě, co?</p>

<p class="mlpprimarec"><span class="mlpznaktucne11b">TULÁK</span>: To je.</p>

<p class="mlpprimarec"><span class="mlpznaktucne11b">LUMEK</span>: Jsem na ni
pyšný. Skutečně pyšný. Celý táta, co? Má krev, pane! Haha, a já tu tlachám,
místo abych se přičinil. Té sháňky! Toho běhání! Ale což, jen když máme pro
koho, nemám pravdu?</p>

<p class="mlpprimarec"><span class="mlpznaktucne11b">TULÁK</span>: Říká se tak!</p>

<p class="mlpprimarec"><span class="mlpznaktucne11b">LUMEK</span>: Škoda že nejste
jedlý. Opravdu škoda, viďte? Musím jí něco přinést, no ne? <span class="mlpznakkurziva11b">(Ohmatává Kuklu.)</span> Co je tohle?</p>

<p class="mlpprimarec"><span class="mlpznaktucne11b">KUKLA</span> <span class="mlpznakkurziva11b">(křičí)</span>: Já hlásám obrodu světa!</p>

<p class="mlpprimarec"><span class="mlpznaktucne11b">LUMEK</span>: Ještě nezralá.
Není k ničemu, co?</p>

<p class="mlpprimarec"><span class="mlpznaktucne11b">KUKLA</span>: Já něco stvořím!</p>

<p class="mlpprimarec"><span class="mlpznaktucne11b">LUMEK</span>: Ba, je to
starost vychovávat děti. Veliká starost, že? Vážný úkol, pane. Živit rodinu,
považte. Nakrmit ty ubohé drobečky. Vypiplat je, zajistit jim budoucnost, no
ne? Žádná maličkost, což? Musím už běžet. Má úcta, nazdar. Služebník, pane. <span class="mlpznakkurziva11b">(Běží pryč.)</span> Papa, dceruško, hned tu budu! <span class="mlpznakkurziva11b">(Zajde.)</span></p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Vypiplat. Zajistit. Živit. Krmit ty hladové krčky.<br class="calibre16"/>
To všecko žádá rodina. A nosit jim živé cvrčky.<br class="calibre16"/>
A přec i cvrček chce žít a nikoho nezabíjí.<br class="calibre16"/>
Dobráček, velebí život svou pokornou melodií.<br class="calibre16"/>
Tohle mně nejde do hlavy.</p>

<p class="mlpprimarec"><span class="mlpznaktucne11b">LARVIČKA</span> <span class="mlpznakkurziva11b">(vylézá z chodby)</span>: Tati! Tati!</p>

<p class="mlpprimarec"><span class="mlpznaktucne11b">TULÁK</span>: Tedy ty jsi ta
Larvička? Koukejme.</p>

<p class="mlpprimarec"><span class="mlpznaktucne11b">LARVIČKA</span>: Jak jste
protivný!</p>

<p class="mlpprimarec"><span class="mlpznaktucne11b">TULÁK</span>: Proč?</p>

<p class="mlpprimarec"><span class="mlpznaktucne11b">LARVIČKA</span>: Nevím. Oh,
jak se nudím. Chtěla bych… chtěla bych…</p>

<p class="mlpprimarec"><span class="mlpznaktucne11b">TULÁK</span>: Co ještě?</p>

<p class="mlpprimarec"><span class="mlpznaktucne11b">LARVIČKA</span>: Nevím. Něco
roztrhnout, něco živého… Ach, já bych se svíjela!</p>

<p class="mlpprimarec"><span class="mlpznaktucne11b">TULÁK</span>: Co je ti?</p>

<p class="mlpprimarec"><span class="mlpznaktucne11b">LARVIČKA</span>: Protivný,
protivný, protivný!</p>

<p class="mlpscenickepoznamky">(Zaleze.)</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Rodinu takhle živit. Tohle mně nejde z hlavy.<br class="calibre16"/>
U hmyzu člověk se nad tím přece jen pozastaví.</p>

<p class="mlpscenickepoznamky">(Přichází CHROBÁK.)</p>

<p class="mlpprimarec"><span class="mlpznaktucne11b">CHROBÁK</span>: Hybaj, stará,
už mám důlek! Kdepak jsi? Kde je má kulička? Kde je má žena?</p>

<p class="mlpprimarec"><span class="mlpznaktucne11b">TULÁK</span>: Vaše paní? Není
to taková stará důra? Taková tučná, šeredná, hubatá –</p>

<p class="mlpprimarec"><span class="mlpznaktucne11b">CHROBÁK</span>: To je ona! Kde
je má kulička?</p>

<p class="mlpprimarec"><span class="mlpznaktucne11b">TULÁK</span>: – vzteklá,
špinavá plundra?</p>

<p class="mlpprimarec"><span class="mlpznaktucne11b">CHROBÁK</span>: Je to, je to,
je to ona! Měla mou kuličku! Kam dala mou drahou kuličku?</p>

<p class="mlpprimarec"><span class="mlpznaktucne11b">TULÁK</span>: Tak tedy vaše
polovička vás šla hledat.</p>

<p class="mlpprimarec"><span class="mlpznaktucne11b">CHROBÁK</span>: A kde je má
kulička?</p>

<p class="mlpprimarec"><span class="mlpznaktucne11b">TULÁK</span>: Ta velká
smradlavá koule?</p>

<p class="mlpprimarec"><span class="mlpznaktucne11b">CHROBÁK</span>: Ano, ano, mé
zlato! Můj majeteček! Mé všechno! Kde je má krásná koule? Vždyť jsem u ní
nechal svou ženu!</p>

<p class="mlpprimarec"><span class="mlpznaktucne11b">TULÁK</span>: On si ji
tadyhletudy odvalil jeden pán. Dělal, jako by byla jeho.</p>

<p class="mlpprimarec"><span class="mlpznaktucne11b">CHROBÁK</span>: Ať si dělal co
chtěl s mou ženou! Ale kde je má kulička?</p>

<p class="mlpprimarec"><span class="mlpznaktucne11b"><span class="calibre17">TULÁK</span></span><span class="calibre17">: Vždyť říkám:
odvalil si ji jeden pán. Vaše paní tu zrovna nebyla.</span></p>

<p class="mlpprimarec"><span class="mlpznaktucne11b">CHROBÁK</span>: Kde byla? Kde
je?</p>

<p class="mlpprimarec"><span class="mlpznaktucne11b">TULÁK</span>: Šla za ním.
Myslela, že jste to vy. Křičela po vás.</p>

<p class="mlpprimarec"><span class="mlpznaktucne11b">CHROBÁK</span>: Má kulička?</p>

<p class="mlpprimarec"><span class="mlpznaktucne11b">TULÁK</span>: Ne, vaše paní.</p>

<p class="mlpprimarec"><span class="mlpznaktucne11b">CHROBÁK</span>: Na tu se
neptám! Kde je má kulička, co?</p>

<p class="mlpprimarec"><span class="mlpznaktucne11b">TULÁK</span>: Ten pán si ji
odvalil.</p>

<p class="mlpprimarec"><span class="mlpznaktucne11b">CHROBÁK</span>: Cože, odvalil?
Mou kuličku? Bože na nebi! Chyťte ho! Chyťte ho! Zloději! Vrahové! <span class="mlpznakkurziva11b">(Vrhne se na zem.) </span>Můj poctivý majeteček! Zabili
mne! Spíš život dám než kuličku zlaté mrvy! <span class="mlpznakkurziva11b">(Vyskočí.)</span>
Pomóc! Chyťte hó! Vra-ho-vé!</p>

<p class="mlpscenickepoznamky">(Řítí se vlevo.)</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Hahaha, vražda, zločin! Zbořte se, oblaka,<br class="calibre16"/>
pro kuličku ukradenou! V tak hrůzostrašném žalu<br class="calibre16"/>
je jedna jen útěcha: že kulička chrobáka<br class="calibre16"/>
nebude nikdy patřit než zas jen hovniválu.</p>

<p class="mlpscenickepoznamky">(Usedne stranou.)</p>

<p class="mlpprimarec"><span class="mlpznaktucne11b">HLAS</span> <span class="mlpznakkurziva11b">(za scénou)</span>: Pozor, ženuško, pozor, ať
neklopýtneš. Už je to tu, už je to tu: náš byteček, náš nový domeček! Ach
pozor! Neublížila sis?</p>

<p class="mlpprimarec"><span class="mlpznaktucne11b">ŽENSKÝ HLAS</span>: Ne,
Cvrčku, ty jsi směšný.</p>

<p class="mlpprimarec"><span class="mlpznaktucne11b">MUŽSKÝ HLAS</span>: Ale
miláčku, musíš být opatrná. Když čekáš rodinku…</p>

<p class="mlpscenickepoznamky">(Vyjde CVRČEK a CVRČKOVÁ v požehnaném stavu.)</p>

<p class="mlpprimarec"><span class="mlpznaktucne11b">CVRČEK</span>: A teď otvírat
kukadla. Tak… tady! Jak se ti tu líbí?</p>

<p class="mlpprimarec"><span class="mlpznaktucne11b">CVRČKOVÁ</span>: Ach, Cvrčku,
jak jsem unavena!</p>

<p class="mlpprimarec"><span class="mlpznaktucne11b">CVRČEK</span>: Sedni si,
sedni, dušičko, sedni si. Počkej, hezky pomaloučku, tak.</p>

<p class="mlpprimarec"><span class="mlpznaktucne11b">CVRČKOVÁ</span> <span class="mlpznakkurziva11b">(usedá)</span>: Ta dálka! A to stěhování! Ne, Cvrčku,
ty nemáš rozum.</p>

<p class="mlpprimarec"><span class="mlpznaktucne11b">CVRČEK</span>: Hihihi,
maminko, kukuč! Mámo! Mamuško! Maminečko!</p>

<p class="mlpprimarec"><span class="mlpznaktucne11b">CVRČKOVÁ</span>: Ale nezlob,
ty ošklivý!</p>

<p class="mlpprimarec"><span class="mlpznaktucne11b">CVRČEK</span>: Hihi, vždyť já
už mlčím, já jen tak. Paní Cvrčková nebude chovat, i kdepak! Fuj, co si o ní
myslíte!</p>

<p class="mlpprimarec"><span class="mlpznaktucne11b">CVRČKOVÁ</span> <span class="mlpznakkurziva11b">(slzavě)</span>: Ty zlý, tobě se o tom žertuje!</p>

<p class="mlpprimarec"><span class="mlpznaktucne11b">CVRČEK</span>: Ale milánku,
když mám takovou radost! Považ těch cvrčičátek, toho křiku, toho cvrkání,
hihihi! Ženuško, já se zblázním radostí.</p>

<p class="mlpprimarec"><span class="mlpznaktucne11b">CVRČKOVÁ</span>: Ty… ty…
hlupáčku! Kuk, táto, hihi!</p>

<p class="mlpprimarec"><span class="mlpznaktucne11b">CVRČEK</span>: Hihihi! A jak
se ti tu líbí?</p>

<p class="mlpprimarec"><span class="mlpznaktucne11b">CVRČKOVÁ</span>: Pěkně. Tohle
je náš nový dům?</p>

<p class="mlpprimarec"><span class="mlpznaktucne11b">CVRČEK</span>: Naše hnízdečko,
naše vila, náš krámek, naše, hihihi, rezidence.</p>

<p class="mlpprimarec"><span class="mlpznaktucne11b">CVRČKOVÁ</span>: Bude tu
sucho? Kdo to stavěl?</p>

<p class="mlpprimarec"><span class="mlpznaktucne11b">CVRČEK</span>: Panečku, tady
bydlel jiný cvrček.</p>

<p class="mlpprimarec"><span class="mlpznaktucne11b">CVRČKOVÁ</span>: Ale? A proč
se odstěhoval?</p>

<p class="mlpprimarec"><span class="mlpznaktucne11b">CVRČEK</span>: Hihihi, jo, ten
se odstěhoval! Ten se odstěhoval! Že nevíš kam? Hádej hádej hádači!</p>

<p class="mlpprimarec"><span class="mlpznaktucne11b">CVRČKOVÁ</span>: Nevím. Ach
bože, to trvá, než ty něco řekneš! Honem, Cvrčku!</p>

<p class="mlpprimarec"><span class="mlpznaktucne11b">CVRČEK</span>: Tak tedy – včera
si ho napíchl ťuhýk na trn. Namouduši drahoušku, skrz naskrz. Jen si to považ!
Takhle tam třepe nožičkama, vidíš? Hihi, ještě je živý. A já hned: No tohle
bude něco pro nás! To se postěhujeme do jeho bytečku! Jemine, to je štístko!
Hihi, co tomu říkáš?</p>

<p class="mlpprimarec"><span class="mlpznaktucne11b">CVRČKOVÁ</span>: A ještě je
živý? Hu, to je hrůza!</p>

<p class="mlpprimarec"><span class="mlpznaktucne11b">CVRČEK</span>: Viď? Ó, my máme
nějaké štěstí! Tralala, tra tra, tralala, tralala tra. Počkej, hned si sem
pověsíme tabulku. <span class="mlpznakkurziva11b">(Vyndá z rance štít s nápisem </span><span class="mlpznaktucnakurziva11b">CVRČEK, hudebniny</span><span class="mlpznakkurziva11b">.)</span> Kam ji mám pověsit? Asi tak? Víc napravo? Víc
nalevo?</p>

<p class="mlpprimarec"><span class="mlpznaktucne11b">CVRČKOVÁ</span>: Trochu výš. A
říkáš, že ještě třepe nožičkama?</p>

<p class="mlpprimarec"><span class="mlpznaktucne11b">CVRČEK</span> <span class="mlpznakkurziva11b">(zatlouká a ukazuje)</span>: Říkám ti: takhle.</p>

<p class="mlpprimarec"><span class="mlpznaktucne11b">CVRČKOVÁ</span>: Brr. Kde to
je?</p>

<p class="mlpprimarec"><span class="mlpznaktucne11b">CVRČEK</span>: Chtěla bys to
vidět?</p>

<p class="mlpprimarec"><span class="mlpznaktucne11b">CVRČKOVÁ</span>: Chtěla. Ne,
nechtěla. Je to strašné?</p>

<p class="mlpprimarec"><span class="mlpznaktucne11b">CVRČEK</span>: Hihihi, to se
ví. Dobře visí?</p>

<p class="mlpprimarec"><span class="mlpznaktucne11b">CVRČKOVÁ</span>: Dobře.
Cvrčku, mně je tak divně –</p>

<p class="mlpprimarec"><span class="mlpznaktucne11b">CVRČEK</span> <span class="mlpznakkurziva11b">(běží k ní)</span>: Jemináčku, snad už… tvá hodinka…</p>

<p class="mlpprimarec"><span class="mlpznaktucne11b">CVRČKOVÁ</span>: Jdi ty!
Úhuhu, já se toho bojím!</p>

<p class="mlpprimarec"><span class="mlpznaktucne11b">CVRČEK</span>: Ale maminečko,
kdo by se bál? Hihihi, vždyť to dovede každá panička!</p>

<p class="mlpprimarec"><span class="mlpznaktucne11b">CVRČKOVÁ</span>: Jak můžeš tak
mluvit! <span class="mlpznakkurziva11b">(Rozpláče se.)</span> Cvrčku, budeš mne
mít vždycky rád?</p>

<p class="mlpprimarec"><span class="mlpznaktucne11b">CVRČEK</span>: To se rozumí,
dušičko! Jejej, jen neplakat! Ale mamko!</p>

<p class="mlpprimarec"><span class="mlpznaktucne11b">CVRČKOVÁ</span> <span class="mlpznakkurziva11b">(vzlyká)</span>: Ukaž, jak škubá nožičkama?</p>

<p class="mlpprimarec"><span class="mlpznaktucne11b">CVRČEK</span>: Takhle.</p>

<p class="mlpprimarec"><span class="mlpznaktucne11b">CVRČKOVÁ</span>: Hihi, to musí
být k smíchu.</p>

<p class="mlpprimarec"><span class="mlpznaktucne11b">CVRČEK</span>: Nonono, tak
vidíš, už je po pláči. <span class="mlpznakkurziva11b">(Usedne k ní.)</span> Počkej,
jak si to tady pěkně zařídíme; a jak se trochu vzmůžeme, dáme si sem…</p>

<p class="mlpprimarec"><span class="mlpznaktucne11b">CVRČKOVÁ</span>:… záclonky!</p>

<p class="mlpprimarec"><span class="mlpznaktucne11b">CVRČEK</span>: Záclonky taky.
Hihihi, to se rozumí že záclonky! Ne, jaká ty jsi moudrá! Dej mně hubičku!</p>

<p class="mlpprimarec"><span class="mlpznaktucne11b">CVRČKOVÁ</span>: Ale pusť!
Jdi, ty nemáš rozum!</p>

<p class="mlpprimarec"><span class="mlpznaktucne11b">CVRČEK</span>: Se ví, že ne! <span class="mlpznakkurziva11b">(Vyskočí.)</span> Hádej, co jsem koupil?</p>

<p class="mlpprimarec"><span class="mlpznaktucne11b">CVRČKOVÁ</span>: Záclonky!</p>

<p class="mlpprimarec"><span class="mlpznaktucne11b">CVRČEK</span>: Ne, něco
menšího. <span class="mlpznakkurziva11b">(Hledá po kapsách.)</span> Kampak jsem
to…</p>

<p class="mlpprimarec"><span class="mlpznaktucne11b">CVRČKOVÁ</span>: Honem, ukaž,
ukaž!</p>

<p class="mlpprimarec"><span class="mlpznaktucne11b">CVRČEK</span> <span class="mlpznakkurziva11b">(vytáhne z každé kapsy dětskou řehtačku a zvoní oběma
rukama)</span>: Cvrky, cvrky, cvrk.</p>

<p class="mlpprimarec"><span class="mlpznaktucne11b">CVRČKOVÁ</span>: Ne, to je
roztomilé! Cvrčku, dej to sem!</p>

<p class="mlptextbez1radkub"><span class="mlpznaktucne11b">CVRČEK</span> <span class="mlpznakkurziva11b"><span class="calibre15">(zvoní a zpívá)</span></span><span class="calibre15">:</span></p>

<p class="mlpversedrama">Narodil se malý<br class="calibre16"/>
Cvrčiček, Cvrčiček, Cvrčiček,<br class="calibre16"/>
u postýlky mu stáli<br class="calibre16"/>
maminka, mamka, tatíček,<br class="calibre16"/>
oba dva k sobě hlavy<br class="calibre16"/>
strkali, strkali, strkali,<br class="calibre16"/>
aby mu pěkně k spaní<br class="calibre16"/>
cvrkali, cvrkali, cvrkali. Hihihi.</p>

<p class="mlpprimarec"><span class="mlpznaktucne11b">CVRČKOVÁ</span>: Půjč mně je,
honem! Ach taťko, já se už těším!</p>

<p class="mlpprimarec"><span class="mlpznaktucne11b">CVRČEK</span>: Tak poslyš,
staroušku…</p>

<p class="mlpprimarec"><span class="mlpznaktucne11b">CVRČKOVÁ</span> <span class="mlpznakkurziva11b">(zvoní a zpívá)</span>: „Cvrčiček, Cvrčiček, Cvrčiček…“</p>

<p class="mlpprimarec"><span class="mlpznaktucne11b">CVRČEK</span>: Musím to teď
trochu oběhnout, víš? Ohlásit se, zaťukat tady, zaťukat tam…</p>

<p class="mlpprimarec"><span class="mlpznaktucne11b">CVRČKOVÁ</span> <span class="mlpznakkurziva11b">(zvoní a zpívá)</span>: „Cvrkali, cvrkali, cvrkali…“</p>

<p class="mlpprimarec"><span class="mlpznaktucne11b">CVRČEK</span>: Trošku se
uvést, navázat, omrknout se… Dej mně jednu řehtačku, budu si cestou cvrkat.</p>

<p class="mlpprimarec"><span class="mlpznaktucne11b">CVRČKOVÁ</span>: Ach, a co
zatím já? <span class="mlpznakkurziva11b">(Slzavě.) </span>Ty mne tu necháš?</p>

<p class="mlpprimarec"><span class="mlpznaktucne11b"><span class="calibre3">CVRČEK</span></span><span class="calibre3">: Cvrkej za mnou.
No… a třeba přijde nějaký soused, víš? Můžeš se s ním drobátko zapovídat,
zeptej se ho na dětičky nebo tak něco, víš? A – a s tím tentononc ještě
počkáme, viď? Až budu doma.</span></p>

<p class="mlpprimarec"><span class="mlpznaktucne11b">CVRČKOVÁ</span>: Ty zlý!</p>

<p class="mlpprimarec"><span class="mlpznaktucne11b">CVRČEK</span>: Hihihi! Pa,
dušinko, buď opatrná. Hned tu budu, hnedlinko. <span class="mlpznakkurziva11b">(Odběhne.)</span></p>

<p class="mlpprimarec"><span class="mlpznaktucne11b">CVRČKOVÁ</span> <span class="mlpznakkurziva11b">(cvrká na řehtačku, Cvrček v dáli odpovídá)</span>: „Narodil
se malý… Cvrčiček…“ Já mám strach!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(vstává)</span>: Žádné strachy. Malost se rodí lehce.</p>

<p class="mlpprimarec"><span class="mlpznaktucne11b">CVRČKOVÁ</span>: Kdo je tu?
Nu, brouk. Nekoušeš?</p>

<p class="mlpprimarec"><span class="mlpznaktucne11b">TULÁK</span>: Ne.</p>

<p class="mlpprimarec"><span class="mlpznaktucne11b">CVRČKOVÁ</span>: A jak se daří
dětičkám?</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Nemám. Nemám. Já jsem pod manželskou peřinou<br class="calibre16"/>
nevylíh dojemnou lásku rodinnou,<br class="calibre16"/>
ani to hřejivé štěstí mít nad sebou vlastní střechu,<br class="calibre16"/>
ba ani tu teplou radost z cizího neúspěchu.</p>

<p class="mlpprimarec"><span class="mlpznaktucne11b">CVRČKOVÁ</span>: Jejej, ty
nemáš dětičky? To je škoda. <span class="mlpznakkurziva11b">(Zvoní.)</span> Cvrčku!
Cvrčku! Ach, už neodpovídá. A proč jsi se, brouku, neoženil?</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Sobectví, paničko, sobectví. Měl bych se za to stydět.<br class="calibre16"/>
Pohodlí ve své samotě hledá egoista.<br class="calibre16"/>
Nemusí tolik milovat. A tolik nenávidět.<br class="calibre16"/>
A tolik nepřát jiným ten jejich kousek místa.</p>

<p class="mlpprimarec"><span class="mlpznaktucne11b">CVRČKOVÁ</span>: Ano, ano, ti
muži! <span class="mlpznakkurziva11b">(Zvoní.)</span> „Cvrciček, Cvrčiček,
Cvrčiček…“</p>

<p class="mlpprimarec"><span class="mlpznaktucne11b">KUKLA</span> <span class="mlpznakkurziva11b">(křičí)</span>: Já nesu budoucnost. Já… já…</p>

<p class="mlpprimarec"><span class="mlpznaktucne11b">TULÁK</span> (<span class="mlpznakkurziva11b">jde k ní)</span>: Zroď se!</p>

<p class="mlpprimarec"><span class="mlpznaktucne11b">KUKLA</span>: Já udělám něco
slavného!</p>

<p class="mlpprimarec"><span class="mlpznaktucne11b">CHROBAČKA</span> <span class="mlpznakkurziva11b">(vběhne)</span>: Není tady můj muž? Kde je ten hlupák?
Kde je naše kulička?</p>

<p class="mlpprimarec"><span class="mlpznaktucne11b">CVRČKOVÁ</span>: Jejej, paní,
vy si hrajete s kuličkami? Ukažte?</p>

<p class="mlpprimarec"><span class="mlpznaktucne11b">CHROBAČKA</span>: To není
kulička k hraní, to je naše budoucnost, náš majeteček, naše všechno! Můj muž,
ten trulant, se s ní ztratil.</p>

<p class="mlpprimarec"><span class="mlpznaktucne11b">CVRČKOVÁ</span>: Ach bože,
snad vám neutekl!</p>

<p class="mlpprimarec"><span class="mlpznaktucne11b">CHROBAČKA</span>: A kde vy
máte svého?</p>

<p class="mlpprimarec"><span class="mlpznaktucne11b">CVRČKOVÁ</span>: Šel za
obchodem. <span class="mlpznakkurziva11b">(Zvoní.) </span>Cvrčku! Cvrčku!</p>

<p class="mlpprimarec"><span class="mlpznaktucne11b"><span class="calibre17">CHROBAČKA</span></span><span class="calibre17">: Že vás nechá
tak samotnou! Vždyť vy se, chudinko, čekáte!</span></p>

<p class="mlpprimarec"><span class="mlpznaktucne11b">CVRČKOVÁ</span>: Úhuhu!</p>

<p class="mlpprimarec"><span class="mlpznaktucne11b">CHROBAČKA</span>: Taková
mladá! A copak vy si neděláte kuličky?</p>

<p class="mlpprimarec"><span class="mlpznaktucne11b">CVRČKOVÁ</span>: K čemu?</p>

<p class="mlpprimarec"><span class="mlpznaktucne11b">CHROBAČKA</span>: Kulička, to
je rodina. To je budoucnost. To je celý život.</p>

<p class="mlpprimarec"><span class="mlpznaktucne11b">CVRČKOVÁ</span>: Ó ne. Život,
to je mít svůj domeček, své hnízdečko, svůj krámek. A záclonky. A děti. A mít
svého Cvrčka. Svou domácnost. A to je všecko.</p>

<p class="mlpprimarec"><span class="mlpznaktucne11b">CHROBAČKA</span>: Jak jen
můžete být živi bez kuličky?</p>

<p class="mlpprimarec"><span class="mlpznaktucne11b">CVRČKOVÁ</span>: Co bychom
dělali s kuličkou?</p>

<p class="mlpprimarec"><span class="mlpznaktucne11b">CHROBAČKA</span>: Všude ji s sebou
valili. Říkám vám, milá paní, ničím víc muže nepřipoutáte než kuličkou.</p>

<p class="mlpprimarec"><span class="mlpznaktucne11b">CVRČKOVÁ</span>: Ó ne,
domečkem.</p>

<p class="mlpprimarec"><span class="mlpznaktucne11b">CHROBAČKA</span>: Kuličkou.</p>

<p class="mlpprimarec"><span class="mlpznaktucne11b">CVRČKOVÁ</span>: Domečkem.</p>

<p class="mlpprimarec"><span class="mlpznaktucne11b">CHROBAČKA</span>: Bože, jak
bych si s vámi ráda pohovořila! Vy jste taková milá…</p>

<p class="mlpprimarec"><span class="mlpznaktucne11b">CVRČKOVÁ</span>: A co vaše
dětičky?</p>

<p class="mlpprimarec"><span class="mlpznaktucne11b">CHROBAČKA</span>: Jen kdybych
měla svou kuličku! <span class="mlpznakkurziva11b">(Odchází.)</span> Ku-ku-kuličko!
Ku-ku-ku –</p>

<p class="mlpprimarec"><span class="mlpznaktucne11b">CVRČKOVÁ</span>: Hu, to je
coura! A muž jí utek, hihi! <span class="mlpznakkurziva11b">(Zvoní.)</span> „Cvrkali,
cvrkali, cvrkali – –“ Mně – mně je tak divně… <span class="mlpznakkurziva11b">(Poklízí
u vrátek.) </span>Hihihi, jak ten napíchnutý tam třepe nožičkama!</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(vyběhne z kulis)</span>: Aha! <span class="mlpznakkurziva11b">(Dlouhými tichými kroky k ní, vyndá ze šosu dýku,
velkým rozmachem Cvrčkovou probodne a táhne ji k své díře)</span>: Z cesty!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(couvá)</span>: Ó… ó! Vražda!</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(v otvoru své díry)</span>: Kukuč, dceruško! Pojď se
honem podívat, co ti zas tatínek nese!</p>

<p class="mlpprimarec"><span class="mlpznaktucne11b">TULÁK</span>: Zabil ji! A já…
já tu stál jako sloup! Ó bože, ani nehlesla! A nikdo nekřikl hrůzou! Nikdo jí
neskočil na pomoc!</p>

<p class="mlpprimarec"><span class="mlpznaktucne11b">PARAZIT</span> <span class="mlpznakkurziva11b">(vystupuje z pozadí)</span>: Bravo kamaráde; docela mé
mínění.</p>

<p class="mlpprimarec"><span class="mlpznaktucne11b">TULÁK</span>: Tak bezbranně
zahynout!</p>

<p class="mlpprimarec"><span class="mlpznaktucne11b">PARAZIT</span>: Taky to říkám.
Už se na to chvíli koukám, ale tohle bych neudělal. Ne, tohle já bych nemoh.
Každý chce být živ, nemám pravdu?</p>

<p class="mlpprimarec"><span class="mlpznaktucne11b">TULÁK</span>: Kdo jste?</p>

<p class="mlpprimarec"><span class="mlpznaktucne11b">PARAZIT</span>: Já? Nic
vlastně. Chudák jsem. Siroteček. Parazit mně říkají.</p>

<p class="mlpprimarec"><span class="mlpznaktucne11b">TULÁK</span>: Copak se smí
takhle zabíjet?</p>

<p class="mlpprimarec"><span class="mlpznaktucne11b">PARAZIT</span>: Docela má řeč.
Myslíte, že on, ten Lumek, to potřebuje? Myslíte, že má hlad jako já? Kdepak!
Do zásoby zabíjí. Hromadí. Skandál, nemám pravdu? Je tohle nějaká spravedlnost?
Proč on má mít zásoby, a jiný hlad? Protože on má dýku, a já jen tyhle holé
ruce? Nemám pravdu?</p>

<p class="mlpprimarec"><span class="mlpznaktucne11b">TULÁK</span>: Řekl bych.</p>

<p class="mlpprimarec"><span class="mlpznaktucne11b">PARAZIT</span>: Taky to říkám.
Není žádná rovnost. Například já nezabíjím nikoho. Já mám na to příliš měkká
kusadla. Chci říci, já mám příliš měkké svědomí. Nemám prozo-, provazo-,
provozovací prostředky. Mám jenom hlad. Copak je to v pořádku?</p>

<p class="mlpprimarec"><span class="mlpznaktucne11b">TULÁK</span>: Ne – ne – nemá
se zabíjet.</p>

<p class="mlpprimarec"><span class="mlpznaktucne11b">PARAZIT</span>: Moje slova,
kamaráde. Nebo aspoň se nemá hromadit. Nažereš se, a máš dost. Hromadit, to je
lup na těch, co hromadit nedovedou. Nažrat se, a konec! Pak by bylo všeho dost
pro všechny, no nemám pravdu?</p>

<p class="mlpprimarec"><span class="mlpznaktucne11b">TULÁK</span>: Já nevím.</p>

<p class="mlpprimarec"><span class="mlpznaktucne11b">PARAZIT</span>: Taky to říkám.</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(vrací se z otvoru)</span>: Tak mlsej, děťátko, mlsej;
jen si vyber, co chceš. Nemáš hodného papínka?</p>

<p class="mlpprimarec"><span class="mlpznaktucne11b">PARAZIT</span>: Uctivý
pozdrav, vašnosti.</p>

<p class="mlpprimarec"><span class="mlpznaktucne11b">LUMEK</span>: Nazdar.
Nazdárek. Jedlý? <span class="mlpznakkurziva11b">(Čichne k němu.)</span></p>

<p class="mlpprimarec"><span class="mlpznaktucne11b">PARAZIT</span>: Hehe, vašnost
žertuje. Kdepak já!</p>

<p class="mlpprimarec"><span class="mlpznaktucne11b">LUMEK</span>: Jdeš, hnuse!
Obejdo! Co ty tu chceš? Táhni!</p>

<p class="mlpprimarec"><span class="mlpznaktucne11b">PARAZIT</span>: Hehe, taky to
říkám, vašnosti. <span class="mlpznakkurziva11b">(Couvá.)</span></p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(k Tulákovi)</span>: Servus. Co, viděl jste to?</p>

<p class="mlpprimarec"><span class="mlpznaktucne11b">TULÁK</span>: Viděl.</p>

<p class="mlpprimarec"><span class="mlpznaktucne11b">LUMEK</span>: Krásná práce,
že? Haha, to každý nedovede. Holenku, k tomu je potřeba <span class="mlpznakkurziva11b">(ťuká si na čelo)</span> odbornictví. Podnikavosti.
I-ni-cia-tivy. A rozhledu. A lásky k práci jářku.</p>

<p class="mlpprimarec"><span class="mlpznaktucne11b">PARAZIT</span> <span class="mlpznakkurziva11b">(přibližuje se)</span>: Docela má řeč.</p>

<p class="mlpprimarec"><span class="mlpznaktucne11b">LUMEK</span>: Panečku, kdo
chce být živ, musí se nějak ohánět. Je tu budoucnost. Je tu rodina. A je tu
taky, víme, taková jakási ctižádost. Silná osobnost se musí uplatnit, nemám
pravdu?</p>

<p class="mlpprimarec"><span class="mlpznaktucne11b">PARAZIT</span>: Taky to říkám,
vašnosti.</p>

<p class="mlpprimarec"><span class="mlpznaktucne11b">LUMEK</span>: No právě, no
právě. Dělat pořádně svou věc, vychovat nové Lumky, užít té hřivny, která v tobě
je, tomu já říkám užitečný život, co?</p>

<p class="mlpprimarec"><span class="mlpznaktucne11b">PARAZIT</span>: Docela tak,
blahorodí.</p>

<p class="mlpprimarec"><span class="mlpznaktucne11b">LUMEK</span>: Kuš, ohavo, s tebou
nemluvím.</p>

<p class="mlpprimarec"><span class="mlpznaktucne11b">PARAZIT</span>: Taky to říkám,
pane.</p>

<p class="mlpprimarec"><span class="mlpznaktucne11b">LUMEK</span>: A jak to hřeje,
když tak plníš své poslání! Když uděláš kus své práce! Když cítíš, že nežiješ
nadarmo! To tak povznáší, že? No tak servus, já už zas běžím! Servitore! <span class="mlpznakkurziva11b">(Odbíhá.)</span> Pa, Larvičko, do svidania! <span class="mlpznakkurziva11b">(Zajde.)</span></p>

<p class="mlpprimarec"><span class="mlpznaktucne11b">PARAZIT</span>: Ten starý
vrah! Věřte, měl jsem se co držet, abych mu neskočil na krk. Panečku já bych
taky pracoval, kdyby to muselo být. Ale proč já bych měl pracovat, když jiný má
víc, než sežere? Já mám taky iniciativu, haha, ale tadyhle. <span class="mlpznakkurziva11b">(Tluče se do břicha.)</span> Hlad mám, hlad, rozumíte?
To jsou nějaké poměry?</p>

<p class="mlpprimarec"><span class="mlpznaktucne11b">TULÁK</span>: Všecko jen pro
kus masa!</p>

<p class="mlpprimarec"><span class="mlpznaktucne11b">PARAZIT</span>: Docela má řeč.
Všecko jen pro kus masa, a chudák aby neměl nic. To je proti přírodě. Každý co
sežere, nemám pravdu?</p>

<p class="mlpprimarec"><span class="mlpznaktucne11b">TULÁK</span> (zvedne řehtačku
a zvoní): Ubohá, ubohá, ubohá!</p>

<p class="mlpprimarec"><span class="mlpznaktucne11b">PARAZIT</span>: Taky to říkám.
Každý chce být živ.</p>

<p class="mlpscenickepoznamky">(Za scénou odpovídá cvrkání.)</p>

<p class="mlpprimarec"><span class="mlpznaktucne11b">CVRČEK</span> <span class="mlpznakkurziva11b">(vběhne a cvrká řehtačkou)</span>: Tu jsem, ženuško, tu
tu tu! Kdepak jsi, miláčku? Hádej, co tvůj mužíček našel?</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(objeví se za ním)</span>: Aha!</p>

<p class="mlpprimarec"><span class="mlpznaktucne11b">TULÁK</span>: Pozor! Dejte
pozor!</p>

<p class="mlpprimarec"><span class="mlpznaktucne11b">PARAZIT</span> <span class="mlpznakkurziva11b">(zadrží ho)</span>: Nechat, občane! Nepleťte se do
toho! Co musí být, to musí být.</p>

<p class="mlpprimarec"><span class="mlpznaktucne11b">CVRČEK</span>: Ale maminečko?</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(velkým rozmachem ho probodne a odnáší)</span>:
Dceruško! Larvičko, copak ti zas nese tvůj hodný tatíček? (<span class="mlpznakkurziva11b">Sestoupí do otvoru.</span>)</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(zvedá pěsti)</span>: Ó Stvořiteli! Ty se na to můžeš
dívat?</p>

<p class="mlpprimarec"><span class="mlpznaktucne11b">PARAZIT</span>: Docela má řeč.
To už má třetího cvrčka, ten vrahoun, a já nic. Na tohle se má našinec koukat?</p>

<p class="mlpprimarec"><span class="mlpznaktucne11b">LUMEK</span> <span class="mlpznakkurziva11b">(vyběhne z otvoru)</span>: Ne, ne, děťátko, nemám kdy.
Tatínek musí zas do práce. Papej, papej, papej! Mlč, za hodinku tu budu zas. <span class="mlpznakkurziva11b">(Odběhne.)</span></p>

<p class="mlpprimarec"><span class="mlpznaktucne11b">PARAZIT</span>: Ve mně se už všechno
vaří. Ten starý lotr! <span class="mlpznakkurziva11b">(Blíží se k otvoru.)</span>
To je nespravedlivost! To je hanebnost! Já, já mu ukážu! Jen počkej! Už je
pryč? No, já se tam musím podívat. </p>

<p class="mlpscenickepoznamky">(Sestoupí do otvoru.)</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Vražda a zase vražda! Srdce, přestaň tak tlouci,<br class="calibre16"/>
vždyť to byl jenom hmyz, vždyť jsou to jenom brouci,<br class="calibre16"/>
je to jen malinké drama mezi stébly trávy,<br class="calibre16"/>
ba právě jen hmyzí boj, ba právě jen broučí mravy;<br class="calibre16"/>
jináč se žije hmyzu, jináč je v životě lidí.<br class="calibre16"/>
Ach být zas mezi lidmi! Pak člověk aspoň vidí,<br class="calibre16"/>
že přece je něco lepšího nežli ta hmyzí havěť.<br class="calibre16"/>
Člověk, ten nechce jen žrát, chce tvořit a chce stavět,<br class="calibre16"/>
má jářku nějaký cíl a kuličku svou staví,<br class="calibre16"/>
ne, to zas chrobáci, fuj! Co mně to nejde z hlavy!<br class="calibre16"/>
Kulička chrobákům a lidem lidštější ideály.<br class="calibre16"/>
Pokojný člověk život celým životem chválí.<br class="calibre16"/>
Pro štěstí stačí tak málo! Mít domov, třeba jen malý,<br class="calibre16"/>
nikomu neškodit, starat se o málo a zplodit děti,<br class="calibre16"/>
vždyť život chce jen život, a sladko je pohleděti,<br class="calibre16"/>
jak žiješ a jak tvůj soused… třepe… nožičkami…<br class="calibre16"/>
ne, to zas cvrčci! Co mě to pořád mámí,<br class="calibre16"/>
vždyť si to pletu s brouky! To úzké, maličké bytí,<br class="calibre16"/>
to pitomé blaho cvrčků člověka nenasytí.<br class="calibre16"/>
Člověk chce něco víc, než aby se jenom napás<br class="calibre16"/>
a vděčně, spokojeně žvýkal ten žvaneček štěstí:<br class="calibre16"/>
život chce muže, život chce hrdiny, život chce zápas;<br class="calibre16"/>
chceš-li se zmocnit života, chop se ho silnou pěstí,<br class="calibre16"/>
chceš-li být plně člověkem, nesmíš být malý a slabý,<br class="calibre16"/>
chceš-li žít, tedy vládni, chceš-li jíst, tedy… zabij…<br class="calibre16"/>
ne, to zas lumci! Ticho! Copak vy neslyšíte,<br class="calibre16"/>
jak po celém světě pracují horečné tiché čelisti,<br class="calibre16"/>
roch-roch-roch, to krvavé mlaskání syté<br class="calibre16"/>
nad žvancem ještě živým… Život je života kořistí!</p>

<p class="mlpprimarec"><span class="mlpznaktucne11b">KUKLA</span> <span class="mlpznakkurziva11b">(zmítá sebou)</span>: Cítím něco velikého! Něco
velikého!</p>

<p class="mlpprimarec"><span class="mlpznaktucne11b">TULÁK</span>: Co je veliké?</p>

<p class="mlpprimarec"><span class="mlpznaktucne11b">KUKLA</span>: Zrodit se! Žít!</p>

<p class="mlpprimarec"><span class="mlpznaktucne11b">TULÁK</span>: Kuklo, kuklo,
tebe se nespustím!</p>

<p class="mlpprimarec"><span class="mlpznaktucne11b"><span class="calibre3">PARAZIT</span></span><span class="calibre3"> <span class="mlpznakkurziva11b">(vyvalí se z otvoru, nesmírně tlustý, a škytá)</span>:
Hahaha, hahaha, hup, hahahahahaha! Hup, to je – hahaha, hup, ten starý lakomec,
ten tu svou bled- – hup, bledničkovou holku zásobil! Hup, hahahaha, hahaha,
hup! Až mně je špat- – hup! Já prasknu! <span class="mlpznakkurziva11b">(Krká.)</span>
Ale to je, hup, hup! Zatracená škytavka! Panečku, já jsem ta- taky někdo: to by
každý nemoh, no nemám, hup! Tolik toho sežrat, no ne?</span></p>

<p class="mlpprimarec"><span class="mlpznaktucne11b">TULÁK</span>: A co Larvička?</p>

<p class="mlpprimarec"><span class="mlpznaktucne11b">PARAZIT</span>: Hahaha,
hahaha, hup, jo, hahahahahaha, tu jsem, hup, jo, tu jsem taky slupnul. Stůl
přírody je prostřen pro všechny. Hup, hup, hup!</p>

<p class="mlpscenickepoznamky">Opona.</p>

</div>
</body>
</html>