<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ze života hmyzu</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">

<h2 class="mlpuroven2kapitola">PŘEDEHRA</h2>

<p class="mlpscenickepoznamky">Zelená lesní mýtina.</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(vymotá se z kulis, klopýtaje, a padne)</span>: Haha,
haha, hahaha, to je švanda, že? To nic nedělá. Nemusíte se smát; já jsem si
totiž neublížil.</p>

<p class="mlpprimarecdalsiodstavce"><span class="mlpznakkurziva11b">(Opře se o
lokty.)</span> Vy – vy – vy si myslíte, že jsem opilý? Ba ne. Já přece ležím
pevně. Viděli jste, jak rovně jsem padnul. Jako strom. Jako hrdina. Předváděl
jsem – pád – člověka. Jaká podívaná!</p>

<p class="mlpprimarecdalsiodstavce"><span class="mlpznakkurziva11b">&#160;</span></p>

<p class="mlpprimarecdalsiodstavce"><span class="mlpznakkurziva11b">(Usedne.)</span>
Kdepak, já se nemotám. Já ne, ale všechno ostatní je opilé, všecko se motá,
všecko se točí dokola, pořád dokolečka – Haha, už dost, vždyť mně je z toho
nanic!</p>

<p class="mlpprimarecdalsiodstavce"><span class="mlpznakkurziva11b">&#160;</span></p>

<p class="mlpprimarecdalsiodstavce"><span class="mlpznakkurziva11b">(Rozhlíží se.)</span>
Tak co? Všechno se točí kolem mne. Celá země. Celý vesmír. Přílišná čest pro
mne. <span class="mlpznakkurziva11b">(Rovná si šaty.)</span> Odpusťte, nejsem na
to oblečen, abych byl středem harmonie sfér. <span class="mlpznakkurziva11b">(Hodí
na zemi čepici.) </span>Tak, tady je střed. Točte se kolem mé čepice, tu to
neporazí. Kde jsem vlastně přestal?</p>

<p class="mlpprimarecdalsiodstavce"><span class="mlpznakkurziva11b">&#160;</span></p>

<p class="mlpprimarecdalsiodstavce">Aha, už vím. Padnul jsem pod svým křížem. A
ty sis myslela, květinko, že jsem opilý? Veroniko, rozrazile, nenadýmej se tak
svou střízlivostí! Tvé listy, veroniko, se dávají na rány; počkej, rozrazile,
položím do tebe své srdce. Já neříkám, že nejsem opilý; kdybych měl kořeny jako
ty, netoulal bych se po světě jako pobuda. Tak je to. A kdybych se netoulal po
světě, nepoznal bych tolik věcí. Vždyť jsem byl jářku i na té velké vojně;
vždyť já jsem uměl i latinsky, a dnes umím všechno. Kydat hnůj, zametat ulice,
hlídat, čepovat pivo a všechno ostatní. Všechno, co jiný nechce dělat. Teď
vidíš, kdo jsem. Kdepak jsem vlastně přestal? –</p>

<p class="mlpprimarecdalsiodstavce">&#160;</p>

<p class="mlpprimarecdalsiodstavce">Aha, už vím. Ano, to jsem já; mne znají
všude. – Já jsem totiž člověk. Nikdo mne jinak nejmenuje. Říkají mně „člověče,
já vás dám sebrat“, nebo „člověče, ukliďte, udělejte, přineste mně tohle“, nebo
„táhněte, člověče!“ A já se tím neurazím, že jsem člověk. Kdybych někomu řekl „člověče,
dejte mi šesták“, urazil by se. Když se mu to nelíbí, dobrá; budu ho považovat
za motýla, nebo za chrobáka, nebo za mravence, zač kdo chce. Vždyť mně je to
všechno jedno, člověk nebo hmyz. Já nechci nikoho napravovat. Ani hmyz, ani
člověka. Já se jen dívám.</p>

<p class="mlpprimarecdalsiodstavce">&#160;</p>

<p class="mlpprimarecdalsiodstavce">Já se jen dívám. Kdybych měl kořen nebo
cibuličku v zemi, díval bych se na nebe <span class="mlpznakkurziva11b">(zvedne
se na kolena)</span>, do nebes! Do smrti bych se díval rovnou do nebe! <span class="mlpznakkurziva11b">(Vstane.)</span> Ale že jsem člověk, musím se dívat na
lidi. <span class="mlpznakkurziva11b">(Rozhlíží se.)</span> A já je vidím.</p>

<p class="mlpprimarec"><span class="mlpznaktucne11b">PEDANT</span> <span class="mlpznakkurziva11b">(vběhne se síťkou na scénu)</span>: Haha, oho, hoho,
ha, haha, ach ty krásné exempláře! Apatura Iris! Apatura Clythia! Barvoměnka
duhová a batolec modrolesklý! Haha, ty nádherné kusy! Oho, oh, ehe, počkej, už
tě mám! Oho, ha, už jsou zase pryč! – Haha, jen opatrně, pozor, pst, pozor,
tiše, tiše, ech, ech, pomalu, pomalu, – aha, oho, ho, pozor, pozor, heč! – Oho,
oh, hoho –</p>

<p class="mlpprimarec"><span class="mlpznaktucne11b">TULÁK</span>: Hej, načpak ty
motýly chytáte? Má úcta, vašnosti.</p>

<p class="mlpprimarec"><span class="mlpznaktucne11b">PEDANT</span>: Tiše, tiše,
pozor! Nehýbejte se! Sedají na vás! Motýli. Batolci. Nymphalidae. Pozor,
nehýbat se! Sedají na všechno, co páchne. Na bláto. Na výkaly. Na mršiny.
Pozor, sedají na vás. Oh, oho, ohoho, ech!</p>

<p class="mlpprimarec"><span class="mlpznaktucne11b">TULÁK</span>: Nechte je,
hrajou si.</p>

<p class="mlpprimarec"><span class="mlpznaktucne11b">PEDANT</span>: Co, cože, hra?
Hra je jen úvod k páření. Haha, je doba páření; sameček stíhá samičku,
snoubenka prchá, voní, láká, pronásledovatel ji lechtá tykadly, klesá unaven,
samička letí dál, přijde nový, silnější, statnější, samička prchá, dráždí a voní,
milenec za ní, aha, aha! Chápete už? To je řád přírody; věčný zápas lásky;
věčné snoubení; věčné, věčné, věčné pohlaví! Pst, pst, tiše!</p>

<p class="mlpprimarec"><span class="mlpznaktucne11b">TULÁK</span>: A co s nimi
děláte, když je chytíte?</p>

<p class="mlpprimarec"><span class="mlpznaktucne11b">PEDANT</span>: Cože? Motýl
musí být určen, datován a vřazen do sbírky; ale nesetři pelu! Síťka budiž z jemného
tkaniva! Motýl buď pozorně usmrcen stisknutím hrudi! A napíchnut na špendlík! A
napnut papírovými proužky! Do sbírky uložen řádně vyschlý! Budiž chráněn před
prachem a moly! Vlož do skřínky hubku s kyanidem!</p>

<p class="mlpprimarec"><span class="mlpznaktucne11b">TULÁK</span>: A proč to
všechno?</p>

<p class="mlpprimarec"><span class="mlpznaktucne11b">PEDANT</span>: Z lásky k přírodě.
Člověče, vy nemáte lásky k přírodě! – Aha, tu zas je máme. Haha, pozor, pozor,
tiše, ech, ech! Mně už neutečete, hehe, oh, hoho, ech, ech, ech – (<span class="mlpznakkurziva11b">odbíhá</span>).</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span> </p>

<p class="mlpversedrama">Snoubení věčné, věčný zápas lásky,<br class="calibre16"/>
ba je to tak; je stálý čas páření,<br class="calibre16"/>
jak řekl pedant. Račte odpustit,<br class="calibre16"/>
já že jsem opilý? Vždyť vidím dobře,<br class="calibre16"/>
všechno je dvojmo, všechno dělá pár,<br class="calibre16"/>
tam, tady, tuhle, tamhle zas a všude,<br class="calibre16"/>
všecko je v páru. Oblaka, mušky, stromy,<br class="calibre16"/>
všechno se objímá, tře, lichotí, dráždí a honí,<br class="calibre16"/>
ptáčkové v koruně, vždyť já vás vidím, já vás vidím,<br class="calibre16"/>
já vidím všechno. A vy dva, vy ve stínu tam,<br class="calibre16"/>
vidím vás splétat prsty, zápasit horce a tiše,<br class="calibre16"/>
nikdo si nemyslete, že ho nevidím odtud.<br class="calibre16"/>
To – je – páření věčné. Račte dovolit,<br class="calibre16"/>
opilý jsem, ale hodný.</p>

<p class="mlpscenickepoznamky">(Zakryje si oči.)</p>

<p class="mlpversedrama">Nevidím nic.<br class="calibre16"/>
Dělejte si, co chcete. Než odkryju oči, křiknu. –</p>

<p class="mlpscenickepoznamky">(Tma.)</p>

<p class="mlpversedrama">– Vše chce být párem; ty jen, který tu potmě stojíš,<br class="calibre16"/>
sám, sám, sám bloudíš klikatou cestou,<br class="calibre16"/>
marně, marně, marně bys rozpřáhl obě ruce<br class="calibre16"/>
v honičce lásky. Dost. A vy se mějte rádi,<br class="calibre16"/>
já vám to chválím; je to dobrá věc<br class="calibre16"/>
a přírody moudrý řád, jak řekl též pedant.<br class="calibre16"/>
– Vše má být párem. Vidím líbeznou<br class="calibre16"/>
zahradu lásky květy vystlanou,</p>

<p class="mlpscenickepoznamky">(Zadní opona se zvedá.)</p>

<p class="mlpversedrama">kde mladé páry, krásné dvojice,<br class="calibre16"/>
motýli větrem lásky nesení,<br class="calibre16"/>
v blaženém letu, jako by si hráli,<br class="calibre16"/>
bez konce nesou věčné snoubení.<br class="calibre16"/>
Neb vše chce býti párem.</p>

<p class="mlpscenickepoznamky">(Odkryje si oči.)</p>

<p class="mlpscenickepoznamky">(Scéna se rozsvětlí.)</p>

<p class="mlpversedrama">Kde to jsem?</p>

</div>
</body>
</html>