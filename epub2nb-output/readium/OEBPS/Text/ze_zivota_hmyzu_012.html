<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ze života hmyzu</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="mlpuroven2kapitola">EPILOG<br class="calibre16"/>
Život a smrt</h2>

<p class="mlpscenickepoznamky">Vnitřek lesa. Černočerná noc. V popředí spí Tulák.</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(ze sna)</span>: Dost, generále! <span class="mlpznakkurziva11b">(Probouzí se.)</span> Co, já jsem spal? Kde to jsem? Ta
hrozná tma! Já ne – ne – já nevidím – Nevidím vlastní prst před očima – Kuklo!
Kuklo! <span class="mlpznakkurziva11b">(Vstává.)</span> Co že je taková tma?
Nevidím na krok – Kdo to mluví? Kdo je tu? <span class="mlpznakkurziva11b">(Křičí.)
</span>Kdo je tu? Ne, to je jenom můj hlas. Ale co že nic nevidím? <span class="mlpznakkurziva11b">(Hmatá kolem sebe.)</span> Nic… nic… nic… <span class="mlpznakkurziva11b">(Křičí.)</span> Je něco? Je vůbec něco? Propast, všude
ta strašná propast! Na kterou stranu začnu padat? Kdybych se měl čeho podržet!
Není nic! Není nic! Ó bože, já mám strach! – Kam se podělo nebe? Kdyby aspoň
nebe zůstalo! Nebo jediná bludička! Jediná lidská sirka! Kdyby – aspoň – nějaký
směr zůstal! Kde to jsem? <span class="mlpznakkurziva11b">(Kleká.)</span> Já mám
strach! Světlo! Kdyby jen světlo bylo!</p>

<p class="mlpprimarec"><span class="mlpznaktucne11b">HLAS</span> <span class="mlpznakkurziva11b">(ze tmy)</span>: Vždyť je světlo. Světla dost –</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(leze po zemi)</span>: Jediné lidské světélko! Jen
jeden paprsek!</p>

<p class="mlpprimarec"><span class="mlpznaktucne11b">JINÝ HLAS</span>: Ten hlad! Ta
žízeň!</p>

<p class="mlpprimarec"><span class="mlpznaktucne11b">JINÝ HLAS</span>: Volám tě!
Pojď! Hledám tě, volám: Pojď!</p>

<p class="mlpprimarec"><span class="mlpznaktucne11b">TENKÝ HLAS</span>: Píti píti
pít –</p>

<p class="mlpprimarec"><span class="mlpznaktucne11b">TULÁK</span>: Proboha jen
jiskřičku světla! Co je to? Kde jsem?</p>

<p class="mlpprimarec"><span class="mlpznaktucne11b">HLAS CHROBÁKA</span> <span class="mlpznakkurziva11b">(v dáli)</span>: Má kulička! Kde je má kulička?</p>

<p class="mlpprimarec"><span class="mlpznaktucne11b">TULÁK</span>: Světlo!</p>

<p class="mlpprimarec"><span class="mlpznaktucne11b">HLAS</span>: Ta žízeň! Ten
hlad!</p>

<p class="mlpprimarec"><span class="mlpznaktucne11b">MROUCÍ HLAS</span>: Dorazte
mne! Dorazte!</p>

<p class="mlpprimarec"><span class="mlpznaktucne11b">JINÝ HLAS</span>: Buď má!</p>

<p class="mlpprimarec"><span class="mlpznaktucne11b">JINÝ HLAS</span>: Ahou,
ahahou! Mám ho!</p>

<p class="mlpprimarec"><span class="mlpznaktucne11b">TULÁK</span>: Světlo! Co je to
tady? Aha, kamení.</p>

<p class="mlpprimarec"><span class="mlpznaktucne11b">HLAS</span>: Ta žízeň! Ta žízeň!</p>

<p class="mlpprimarec"><span class="mlpznaktucne11b">JINÝ HLAS</span>: Milost!</p>

<p class="mlpprimarec"><span class="mlpznaktucne11b">TULÁK</span>: Aspoň jiskřičku
vykřesat! <span class="mlpznakkurziva11b">(Tluče kamenem o kámen.)</span> Jedinou
jiskru světla! Poslední jiskřičku!</p>

<p class="mlpscenickepoznamky">(Z kamene vytrysknou jiskry. Vnitřek lesa se
rozžíhá přízračným jasem.)</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(vstává)</span>: Světlo!</p>

<p class="mlpprimarec"><span class="mlpznaktucne11b">HLASY</span> <span class="mlpznakkurziva11b">(prchající)</span>: Utečte, světlo! Prchejte!</p>

<p class="mlpprimarec"><span class="mlpznaktucne11b">TULÁK</span>: Aach, ta krása!</p>

<p class="mlpprimarec"><span class="mlpznaktucne11b">HLASY</span> <span class="mlpznakkurziva11b">(za scénou blížící se)</span>: Světlo! Světlo!</p>

<p class="mlpprimarec"><span class="mlpznaktucne11b">KUKLA</span>: Kdo mne volá?</p>

<p class="mlpprimarec"><span class="mlpznaktucne11b">TULÁK</span>: Chválabohu
světlo!</p>

<p class="mlpscenickepoznamky">(Rostoucí záře a tichá hudba.)</p>

<p class="mlptextbez1radkub"><span class="mlpznaktucne11b">KUKLA</span><span class="calibre15">:</span></p>

<p class="mlpversedrama">Na kolena! Na kolena!<br class="calibre16"/>
Já – já – já vyvolená<br class="calibre16"/>
přicházím na svět!</p>

<p class="mlpprimarec"><span class="mlpznaktucne11b">HLASY</span> <span class="mlpznakkurziva11b">(blížící se)</span>: Pohleďte, světlo!</p>

<p class="mlptextbez1radkub"><span class="mlpznaktucne11b">KUKLA</span><span class="calibre15">:</span></p>

<p class="mlpversedrama">V bolesti rození<br class="calibre16"/>
puká mé vězení.<br class="calibre16"/>
Nevídané a neslýchané<br class="calibre16"/>
se skutkem stane.<br class="calibre16"/>
Já budu!</p>

<p class="mlpscenickepoznamky">(Do zářícího středu vletí rej JEPIC a tančí.)</p>

<p class="mlpprimarec"><span class="mlpznaktucne11b">TULÁK</span>: Kde jste se
vzaly, průsvitné mušky?</p>

<p class="mlptextbez1radkub"><span class="mlpznaktucne11b">PRVNÍ JEPICE</span> <span class="mlpznakkurziva11b"><span class="calibre15">(vyletí ze středu
ostatních a víří)</span></span><span class="calibre15">:</span></p>

<p class="mlpversedrama">Ó – ó – ó! <span class="mlpznakkurziva11b">(Stane.)<br class="calibre16"/>
</span>Jako paprsek ze tmy<br class="calibre16"/>
vytryskl zářivý, věčný,<br class="calibre16"/>
ohromný jepičí život!<br class="calibre16"/>
Tančete, sestry! Ó – ó – ó!</p>

<p class="mlpscenickepoznamky">(Víří.)</p>

<p class="mlptextbez1radkub"><span class="mlpznaktucne11b">CHÓR JEPIC</span><span class="calibre15">:</span></p>

<p class="mlpversedrama">Kroužíme život!<br class="calibre16"/>
Tančíme život!<br class="calibre16"/>
My jsme sám život!<br class="calibre16"/>
Živote! Živote!</p>

<p class="mlptextbez1radkub"><span class="mlpznaktucne11b">PRVNÍ</span><span class="mlpznaktucne11b"><span class="calibre15"> </span>JEPICE</span> <span class="mlpznakkurziva11b"><span class="calibre15">(stane)</span></span><span class="calibre15">:</span></p>

<p class="mlpversedrama">Ze zvonění paprsků jsou spředena naše křídla,<br class="calibre16"/>
od hvězdy k hvězdě ze světelných nití tkal je<br class="calibre16"/>
odvěký božský tkadlec. Tančíme vesmírem,<br class="calibre16"/>
my, duše života, zrozené světlem,<br class="calibre16"/>
obrazy boha, který –</p>

<p class="mlpscenickepoznamky">(Klesá mrtva.)</p>

<p class="mlptextbez1radkub"><span class="mlpznaktucne11b">DRUHÁ JEPICE</span> <span class="mlpznakkurziva11b"><span class="calibre15">(vystoupí a víří)</span></span><span class="calibre15">:</span></p>

<p class="mlpversedrama">&#160;– který v nás vidí sebe.<br class="calibre16"/>
Ó – ó – ó! Věčný, věčný je život.</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(motá se k ní)</span>: Jak… jakže, tedy je věčný?</p>

<p class="mlptextbez1radkub"><span class="mlpznaktucne11b">DRUHÁ JEPICE</span><span class="calibre15">:</span></p>

<p class="mlpversedrama">Žít, kroužit, vířit! Z hloubi vesmíru<br class="calibre16"/>
nám odpovídá tvůrčí, nesmírné<br class="calibre16"/>
víření křídel jepičích. Nám dán je<br class="calibre16"/>
tajemný úkol věčně vířiti,<br class="calibre16"/>
z křídel nám prší harmonie sfér,<br class="calibre16"/>
ó, jaké poslání a jaká tvůrčí radost<br class="calibre16"/>
být jepicí! Žít, to je kolotat!<br class="calibre16"/>
Ó – ó – ó.</p>

<p class="mlpscenickepoznamky">(Víří.)</p>

<p class="mlpprimarec"><span class="mlpznaktucne11b">CHÓR JEPIC</span>: Věčný,
věčný je život!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(mezi nimi)</span>: Ó, jaké poslání a jaká tvůrčí
radost –</p>

<p class="mlpprimarec"><span class="mlpznaktucne11b">CHÓR JEPIC</span>: – kolotat!
Sestry, do kola!</p>

<p class="mlptextbez1radkub"><span class="mlpznaktucne11b">DRUHÁ JEPICE</span> <span class="mlpznakkurziva11b"><span class="calibre15">(stane)</span></span><span class="calibre15">:</span></p>

<p class="mlpversedrama">Rozviňte život! Co jsme jiného<br class="calibre16"/>
my, z nejjemnějších látek utkané,<br class="calibre16"/>
než myšlenky a duše stvoření?<br class="calibre16"/>
Jsme průsvitné! Jsme bez tíhy a zmaru!<br class="calibre16"/>
Jsme život sám! Jak jiskry z boží výhně<br class="calibre16"/>
jsme vytryskly a velebíme –</p>

<p class="mlpscenickepoznamky">(Padá mrtva.)</p>

<p class="mlpprimarec"><span class="mlpznaktucne11b">TULÁK</span>: Hleďte, je
mrtva!</p>

<p class="mlptextbez1radkub">TŘETÍ JEPICE <span class="mlpznakkurziva11b"><span class="calibre15">(vystoupí a víří)</span></span><span class="calibre15">:</span></p>

<p class="mlpversedrama">Ó – ó – ó! <span class="mlpznakkurziva11b">(Stane.)</span><br class="calibre16"/>
Celý svět s námi krouží, děkuje, chválí,<br class="calibre16"/>
velebí, skáče a kolotá<br class="calibre16"/>
před tebou, velký, milostný, neskonalý,<br class="calibre16"/>
jepičí dare života!<br class="calibre16"/>
Radosti bezoddyšná, ty věčné opojení,<br class="calibre16"/>
buď žehnán, reji života,<br class="calibre16"/>
ohnivý tanci, jemuž konce není,<br class="calibre16"/>
buď s námi…</p>

<p class="mlpscenickepoznamky">(Padá mrtva.)</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(zvedne ruce a točí se)</span>: Ó – ó – ó –</p>

<p class="mlpprimarec"><span class="mlpznaktucne11b">CHÓR JEPIC</span>: Buď
požehnán, buď požehnán!</p>

<p class="mlpprimarec"><span class="mlpznaktucne11b">TULÁK</span>: Živote, živote,
ty jsi nás uhranul! Vždyť i já, stará zmořená muška, kroužím a křičím, živote…</p>

<p class="mlpprimarec"><span class="mlpznaktucne11b">CHÓR JEPIC</span>: Buď
požehnán, buď požehnán!</p>

<p class="mlpprimarec"><span class="mlpznaktucne11b">TULÁK</span>: Nech nás žít,
nás všechny! Hleď, každý chce žít! Každý se tolik brání, a každý bojuje na svou
pěst! Vidíš, kdybychom tak jednou to zkusili dohromady! Kdybys ty sám nás vedl
proti – proti zániku! Proti smrti!</p>

<p class="mlpprimarec"><span class="mlpznaktucne11b">CHÓR JEPIC</span>: Buď
požehnán! Buď veleben!</p>

<p class="mlpscenickepoznamky">(Jepice po jepici padá mrtva.)</p>

<p class="mlpprimarec"><span class="mlpznaktucne11b">TULÁK</span>: Všichni bychom
šli za tebou! Všechny mušky a všichni lidé, a myšlenky, a díla, a havěť vodní,
a mravenci, a tráva, všechno se spojí s tebou! Ale dřív se musíme spojit my, my
všichni, kdo žijeme, do jednoho regimentu; a ty nás povedeš, živote všemohoucí –</p>

<p class="mlpprimarec"><span class="mlpznaktucne11b">CHÓR JEPIC</span>: Buď život
požehnán!</p>

<p class="mlpprimarec"><span class="mlpznaktucne11b">KUKLA</span> <span class="mlpznakkurziva11b">(pronikavě vykřikne)</span>: Místo! <span class="mlpznakkurziva11b">(Roztrhne svůj obal a vyskočí jako Jepice.)</span> Tu
jsem!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(vrávorá k ní)</span>: Ty, kuklo? Ty? Ukaž se! Ty jsi
se konečně zrodila?</p>

<p class="mlpprimarec"><span class="mlpznaktucne11b">KUKLA-JEPICE</span> (<span class="mlpznakkurziva11b">vyběhne a počne vířit)</span>: Ó – ó – ó!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(za ní)</span>: Cože, nic většího?</p>

<p class="mlptextbez1radkub">KUKLA-JEPICE <span class="mlpznakkurziva11b"><span class="calibre15">(víří)</span></span><span class="calibre15">:</span></p>

<p class="mlpversedrama">Ó – ó – ó! <span class="mlpznakkurziva11b">(Stane.)<br class="calibre16"/>
</span>Já vládu života vyhlašuji. Já<br class="calibre16"/>
poroučím tvorstvu: žij, neb cářství<br class="calibre16"/>
života přišlo. <span class="mlpznakkurziva11b">(Víří.)</span><br class="calibre16"/>
Ó – ó – ó!</p>

<p class="mlpprimarec"><span class="mlpznaktucne11b">NĚKOLIK POSLEDNÍCH JEPIC</span>:
Věčný, věčný je život!</p>

<p class="mlpscenickepoznamky">(Padají mrtvy.)</p>

<p class="mlptextbez1radkub">KUKLA-JEPICE <span class="mlpznakkurziva11b"><span class="calibre15">(stane)</span></span><span class="calibre15">:</span></p>

<p class="mlpversedrama">Celý svět bobtnal, aby mne zrodil,<br class="calibre16"/>
a pukal bolestí. Slyšte, ó slyšte,<br class="calibre16"/>
ohromné poselství nesu; zvěstuji<br class="calibre16"/>
nesmírné věci; ticho, ticho,<br class="calibre16"/>
já veliká přináším slova. –</p>

<p class="mlpscenickepoznamky">(Padá mrtva.)</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(kleká k ní)</span>: Vstaň, muško! Proč jsi padla? <span class="mlpznakkurziva11b">(Zvedá ji.)</span> Mrtva! Je mrtva! Ach líbezné líčko,
ach oči jasné a čisťounké! Mrtva! Slyšíš, kuklo? Co jsi chtěla říci? Mluv
ještě! <span class="mlpznakkurziva11b">(Nese ji v náručí.)</span> Mrtva! Jak je
lehýnká, ó bože, jak je krásná! Proč musela umřít? K čemu ten hrozný nesmysl!
Muško! <span class="mlpznakkurziva11b">(Klade ji na zem.)</span> Mrtva! <span class="mlpznakkurziva11b">(Leze po zemi a prohlíží mrtvé jepice, zvedaje jim
hlavy.)</span> I ty jsi mrtva, tanečnice? I ty, která jsi zpívala! I ty,
mladičká! Ach tyhle rty se už neozvou! Mrtva! Slyšíš, zelená muško? Kdybys jen
oči otevřela! Hleď, je tak dobře žít! Probuď se, žij přece! Buď – život – požehnán!
<span class="mlpznakkurziva11b">(Plazí se na kolenou dopředu.)</span> Buď
požehnán! Hu! Kdo na mne sáhl? Jdi pryč! <span class="mlpznakkurziva11b">(Záře
zhasne, jen ostrý paprsek dopadá na Tuláka.)</span> Kdo je tu? Huhu, pusť,
vždyť mne mra-, mrazí! Kdo jsi? <span class="mlpznakkurziva11b">(Šermuje rukama
do prázdna.)</span> Pryč tu studenou ruku! Já nechci… <span class="mlpznakkurziva11b">(Vstane.)</span> Nesahat! Kdo jsi? <span class="mlpznakkurziva11b">(Brání se.)</span> Ale tak pusť, co mne škrtíš? Haha,
ty jsi, počkej, já tě znám, ty jsi… ty jsi Smrt! Tolikrát jsem tě dnes viděl!
Ale já ne – nechci – Pusť, kostroune! Bezoká! Hnusná! Já ještě ne… <span class="mlpznakkurziva11b">(Zápasí do prázdna.)</span> Přestaň!</p>

<p class="mlpscenickepoznamky">(Zprava se plazí dva SLIMÁCI.)</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Štůj.
Něčo tu šuští!</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Ty vošle,
tak čouvni!</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(zápasí)</span>: Tumáš, zubatá! Hahaha, dostalas! <span class="mlpznakkurziva11b">(Sražen na kolena.)</span> Nech mne! Nedus tolik!
Povol! Já chci jen žít; copak i to je mnoho? <span class="mlpznakkurziva11b">(Zvedá
se a rozhání se rukama.)</span> Nedám ti život, smrťáku, nedám! Tumáš! <span class="mlpznakkurziva11b">(Padá.)</span> Ó, i nohu nastavuješ!</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Ty,
šlimáku.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Čo?</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Von
žápaší še šmrtí.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Budem še
koukat, jo?</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(pozvedá se)</span>: Nech mne žít! Co ti to udělá? Jen
protentokrát! Aspoň do zítřka! Nech… jen… vydechnout! <span class="mlpznakkurziva11b">(Zápasí.)</span> Pusť, neškrť! Já nechci umřít! Tak
málo jsem užil! <span class="mlpznakkurziva11b">(Výkřik.)</span> Aách! <span class="mlpznakkurziva11b">(Padne na tvář.)</span></p>

<p class="mlpprimarec"><span class="mlpznaktucne11b">PRVNÍ SLIMÁK</span>: To je
švanda, viď?</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Ty,
šnečku.</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Čo?</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Von už
sčípnul.</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(vzchopí se na kolena)</span>: Ty i padlého škrtíš,
zbabělá? Pusť už, ať povím – všem – Já chci – ještě chvilku – <span class="mlpznakkurziva11b">(Vstane a vrávorá.)</span> Nech – žít! Jenom žít! <span class="mlpznakkurziva11b">(Křičí.)</span> Ne! Jdi pryč! Mám ještě tolik co říci! <span class="mlpznakkurziva11b">(Klesá na kolena.)</span> Vím – teď – jak žít. <span class="mlpznakkurziva11b">(Padne naznak.)</span></p>

<p class="mlpprimarec"><span class="mlpznaktucne11b">PRVNÍ SLIMÁK</span> <span class="mlpznakkurziva11b">(leze pomalu vpřed)</span>: No, už je po ňom.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Ježuš,
ježuš, to je rána. Ach jejej. Takový neštěští! Proč jši náš vopuštil?</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Čo tak
lamentuješ? To še náš netejká.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Ale to
víš, to še jen tak říká, když někdo umře.</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Jojo. Tak
ležeme.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Jojo. To
už tak na švětě chodí.</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Jen aby
bylo málo šlimáků a hodně kapušty.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Jej
šnečku, koukej.</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Čo?</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Čo tu je
mrtvejch jepič.</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Kdyby to
ašpoň k žrádlu bylo.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Jojo. Tak
ležeme, viď?</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Jenom
když my jšme živi.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: To ši
myšlím. Povídám, šlimáku…</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Čo?</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Šladko je
žíti.</p>

<p class="mlpprimarec"><span class="mlpznaktucne11b">PRVNÍ SLIMÁK</span>: Ba jo! Ať
žije život, víš.</p>

<p class="mlpprimarec"><span class="mlpznaktucne11b">DRUHÝ SLIMÁK</span>: Tak
ležeme.</p>

<p class="mlpscenickepoznamky">(Zacházejí do kulis.)</p>

<p class="mlpprimarec"><span class="mlpznaktucne11b">PRVNÍ SLIMÁK</span>: To byla legrače,
viď?</p>

<p class="mlpprimarec"><span class="mlpznaktucne11b">DRUHÝ SLIMÁK</span>: No ba.
Jenom – když – my jšme živi. <span class="mlpznakkurziva11b">(Zajdou.)</span></p>

<p class="mlpscenickepoznamky">(Pauza. Svítá. Ptáci se probouzejí.)</p>

<p class="mlpprimarec"><span class="mlpznaktucne11b">DŘEVORUBEC</span> <span class="mlpznakkurziva11b">(vychází z pozadí se sekerou na rameni. Uvidí za keřem
mrtvolu Tulákovu a skloní se k ní)</span>: Kdo je to? Strejdo, slyšíte? No,
strejčku, probuďte se. Co je vám? <span class="mlpznakkurziva11b">(Vstane, sejme
čepici a pokřižuje se.)</span> Nebožtík. Chudák stará. <span class="mlpznakkurziva11b">(Pauza.)</span> Má to – aspoň – odbyto.</p>

<p class="mlpprimarec"><span class="mlpznaktucne11b">TETKA</span> <span class="mlpznakkurziva11b">(jde zleva. Nese novorozené ke křtu)</span>: Dobrytro
pámbu. Co tam máte, strejčku?</p>

<p class="mlpprimarec"><span class="mlpznaktucne11b">DŘEVORUBEC</span>: Dobrytro,
teta. Někdo tady umřel. Tulák je to.</p>

<p class="mlpscenickepoznamky">(Pauza.)</p>

<p class="mlpprimarec"><span class="mlpznaktucne11b">TETA</span>: Chudák.</p>

<p class="mlpprimarec"><span class="mlpznaktucne11b">DŘEVORUBEC</span>: A co vy,
teta? Ke křtu? Ke křtu?</p>

<p class="mlpprimarec"><span class="mlpznaktucne11b">TETA</span>: To je sestřin
kluk. Všvš. Všvš.</p>

<p class="mlpprimarec"><span class="mlpznaktucne11b">DŘEVORUBEC</span>: Jeden se
narodí, a jeden umře.</p>

<p class="mlpprimarec"><span class="mlpznaktucne11b">TETA</span>: A pořád je lidí
dost.</p>

<p class="mlpprimarec"><span class="mlpznaktucne11b">DŘEVORUBEC</span> <span class="mlpznakkurziva11b">(lechtá dítě pod bradou)</span>: Ks, ks, kluku! Počkej,
až vyrosteš!</p>

<p class="mlpprimarec"><span class="mlpznaktucne11b">TETA</span>: A co, strejče,
třeba mu bude líp než nám.</p>

<p class="mlpprimarec"><span class="mlpznaktucne11b">DŘEVORUBEC</span>: Ale copak,
jen když má člověk pořád co dělat.</p>

<p class="mlpprimarec"><span class="mlpznaktucne11b">ŠKOLAČKA</span> <span class="mlpznakkurziva11b">(vyjde zprava s mošnou na zádech)</span>: Pochválen Pan…</p>

<p class="mlpprimarec"><span class="mlpznaktucne11b">TETA</span>: Navěky.</p>

<p class="mlpprimarec"><span class="mlpznaktucne11b">DŘEVORUBEC</span>: Navěky. <span class="mlpznakkurziva11b">(Školačka zajde.)</span> To je dnes krásně, viďte teta?
Člověk to ani neumí povědít.</p>

<p class="mlpprimarec"><span class="mlpznaktucne11b">HLAS ŠKOLAČKY</span>:
Pochválen Pan…</p>

<p class="mlpprimarec"><span class="mlpznaktucne11b">HLAS MUŽE</span> <span class="mlpznakkurziva11b">(za scénou)</span>: Navěky.</p>

<p class="mlpprimarec"><span class="mlpznaktucne11b">TETA</span>: Ba, krásný den se
nám dělá.</p>

<p class="mlpprimarec"><span class="mlpznaktucne11b">POUTNÍK</span> <span class="mlpznakkurziva11b">(vyjde zleva)</span>: Dobrý den.</p>

<p class="mlpprimarec"><span class="mlpznaktucne11b">TETA</span>: Dobrý den.</p>

<p class="mlpprimarec"><span class="mlpznaktucne11b">DŘEVORUBEC</span>: Šťastný
dobrý den.</p>

<p class="mlpscenickepoznamky">Opona.</p>

</div>
</body>
</html>