<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Ze života hmyzu</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<h2 class="mlpuroven2kapitola">DOPLNĚK
PRO REŽISÉRA</h2>

<p class="mlpscenickepoznamky">V epilogu Poutník je totožný s Tulákem. Cítí-li
režisér potřebu smírného konce, užij této varianty (od odchodu Slimáků):</p>

<p class="mlpscenickepoznamky">(Pauza. Svítá. Ptáci se probouzejí. Rány sekyrou.)</p>

<p class="mlpprimarec"><span class="mlpznaktucne11b">TULÁK</span> <span class="mlpznakkurziva11b">(probouzí se)</span>: Rány! – Rány! – Rány boží! <span class="mlpznakkurziva11b">(Usedne.)</span> Co je? – <span class="mlpznakkurziva11b">(Ticho.)</span> Ach, těžký sen jsem měl!</p>

<p class="mlpscenickepoznamky">(Rány sekyrou.)</p>

<p class="mlpprimarec"><span class="mlpznaktucne11b">PRVNÍ HLAS</span>: Ach bože!</p>

<p class="mlpprimarec"><span class="mlpznaktucne11b">DRUHÝ HLAS</span>: Ale copak,
jenom když je člověk živ.</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Jen když je živ… Tak tedy neumřel?<br class="calibre16"/>
A tedy… vlastně… nic se neudálo?<br class="calibre16"/>
Viděl jsem, co jsem viděl,<br class="calibre16"/>
či se mi to jen zdálo?<br class="calibre16"/>
A kdyby to i pravda bylo,<br class="calibre16"/>
nic nestalo se, nic se nezměnilo,<br class="calibre16"/>
jen když zas člověk žije dál.<br class="calibre16"/>
I vy jste živi.</p>

<p class="mlpscenickepoznamky">(Pauza.)</p>

<p class="mlpversedrama">Co je to platno: život je tady,<br class="calibre16"/>
i když jen jepičí.<br class="calibre16"/>
Ať děje se co chce, znova jest<br class="calibre16"/>
a nikdo a nic ho nezničí.<br class="calibre16"/>
Co je to platno: musí se nést.</p>

<p class="mlpprimarec"><span class="mlpznaktucne11b">PRVNÍ HLAS</span>: Ba, je to
dřina.</p>

<p class="mlpprimarec"><span class="mlpznaktucne11b">DRUHÝ HLAS</span>: Ale mlč,
jenom když má člověk pořád co dělat.</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Pořád co dělat! Tak je to, ano,<br class="calibre16"/>
vždyť i sám život co dělat má neustále,<br class="calibre16"/>
jako by něco nebylo doděláno,<br class="calibre16"/>
jako by za něčím se muselo dál a dále,<br class="calibre16"/>
a byť bys člověkem anebo broukem byl,<br class="calibre16"/>
žiješ, aby celý svět žil,<br class="calibre16"/>
a pořád je co dělat.</p>

<p class="mlpscenickepoznamky">(Vystoupí dva DRVOŠTĚPOVÉ.)</p>

<p class="mlpprimarec"><span class="mlpznaktucne11b">PRVNÍ DRVOŠTĚP</span>:
Dobrytro, strejče.</p>

<p class="mlpprimarec"><span class="mlpznaktucne11b">DRUHÝ DRVOŠTĚP</span>: Hledáte
práci?</p>

<p class="mlpprimarec"><span class="mlpznaktucne11b">TULÁK</span>: Cože?</p>

<p class="mlpprimarec"><span class="mlpznaktucne11b">PRVNÍ DRVOŠTĚP</span>: No
hledáte-li práci?</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Lidi, já pořád hledám, já hledám odjakživa,<br class="calibre16"/>
hledám v životě smysl a život se na mne dívá,<br class="calibre16"/>
koukejte na ty husté dlouhé řady,<br class="calibre16"/>
a všecko to žije.<br class="calibre16"/>
A snad i sám život něco v sobě hledá,<br class="calibre16"/>
a proto se nikdy zahubit nedá,<br class="calibre16"/>
a třeba sám sebe hubí a neví si se sebou rady<br class="calibre16"/>
a plení sebe sama, pořád trvá dál,<br class="calibre16"/>
jako by rád se na sobě sám něčeho dočekal,<br class="calibre16"/>
něčeho lepšího. Možná že hledám i práci.</p>

<p class="mlpprimarec"><span class="mlpznaktucne11b">PRVNÍ DRVOŠTĚP</span>: Nechtěl
byste nám pomáhat?</p>

<p class="mlpprimarec"><span class="mlpznaktucne11b">TULÁK</span>: Cože?</p>

<p class="mlpprimarec"><span class="mlpznaktucne11b">DRUHÝ DRVOŠTĚP</span>: No
abyste nám pomohl kácet dříví.</p>

<p class="mlpprimarec"><span class="mlpznaktucne11b">TULÁK</span>: Pomáhat?</p>

<p class="mlpprimarec"><span class="mlpznaktucne11b">PRVNÍ DRVOŠTĚP</span>: No ba,
kdyby si lidi neměli pomáhat –</p>

<p class="mlptextbez1radkub"><span class="mlpznaktucne11b">TULÁK</span><span class="calibre15">:</span></p>

<p class="mlpversedrama">Vy jste to řekli, ano! Musí se pomáhat!<br class="calibre16"/>
A není ztraceno nic, pokud je pomoci možno.<br class="calibre16"/>
A nebudeš ztracen sám,<br class="calibre16"/>
když uvidíš život trápit se nebo bloudit:<br class="calibre16"/>
pokud lze člověku pomoci,<br class="calibre16"/>
není proč ho soudit!</p>

<p class="mlpprimarec"><span class="mlpznaktucne11b">DRUHÝ DRVOŠTĚP</span>: Tak co,
šel byste?</p>

<p class="mlpprimarec"><span class="mlpznaktucne11b">TULÁK</span>: Já jdu s vámi.</p>

<p class="mlpscenickepoznamky">(Vyjde POUTNÍK.)</p>

<p class="mlpprimarec"><span class="mlpznaktucne11b">POUTNÍK</span>: Dobrytro. Do
práce? Do práce?</p>

<p class="mlpprimarec"><span class="mlpznaktucne11b">PRVNÍ DRVOŠTĚP</span>: No ba,
do práce.</p>

<p class="mlpprimarec"><span class="mlpznaktucne11b">DRUHÝ DRVOŠTĚP</span>: Jako
každý den.</p>

<p class="mlpprimarec"><span class="mlpznaktucne11b">POUTNÍK</span>: A krásně je.</p>

<p class="mlpprimarec"><span class="mlpznaktucne11b">TULÁK</span>: Ba, krásný den
se nám dělá.</p>

<p class="mlpprimarec"><span class="mlpznaktucne11b">POUTNÍK</span>: Tak dobrý den!</p>

<p class="mlpprimarec"><span class="mlpznaktucne11b">PRVNÍ DRVOŠTĚP</span>: Dobrý
den!</p>

<p class="mlpprimarec"><span class="mlpznaktucne11b">TULÁK</span>: Šťastný dobrý
den!</p>

<p class="mlpprimarec"><span class="mlpznaktucne11b">CELÝ SVĚT</span>: Šťastný
dobrý den! Šťastný – dobrý – den!</p>

<p class="mlpscenickepoznamky">Opona.</p>

</div>
</body>
</html>